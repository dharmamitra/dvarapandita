\u0f88
lung gi mdo :
mdo lung chen mo lnga yi dgongs pa :
rgyun gyi rnal 'byor gyi las :
rgyun gyi rnal 'byor phyag rgya gcig pa :
dpal chen po la phyag 'tshal lo :
de nas rgyun gyi rnal 'byor bshad :
dpa' bo gcig pa'i skur gsal bas :
hU~M:
rnal 'byor chen po'i dkyil 'khor 'dir :
gsang ba'i dam can so so nas :
'du ba'i lha ni ma gtogs pa :
thams cad thugs dam bskangs zin gyis :
da lta nyid du so sor dengs :
ci ste mi 'gro 'dug gyur na :
rdo rje khro bo'i tshogs rnams kyis :
de ma thag tu bkas nas ni :
bdun rgyud rigs kyang brlag par 'gyur :
hU~M hU~M hU~M bi shwa badzra kro d+ha dz+wa la maN+Da la phaT phaT phaT:
ha la ha la ha la hU~M:
hU~M:
gnyis snang 'dzin pa kun stong nas :
hU~M las 'bar ba'i phyag rgya gsal :
'od zer kun tu 'khrugs pa las :
rdo rje 'bar ba'i sprin chen 'khrigs :
me ni dum bu gcig tu 'khyil :
b+h+rU~M las rin chen 'bar ba ni :
steng 'og phyogs bcu kun tu 'bar :
'dod chags rdo rje'i tshogs 'phros pas :
chos la zhen pa kun bsdus te :
ma las 'bar ba'i steng du sbyar :
oM sum+b+ha ni sum+b+ha hU~M:
gr-ih+Na gr-ih+Na hU~M:
gr-ih+NA pa ya gr-ih+NA pa ya hU~M:
A na ya ho :
b+ha ga wAn bid+ya rA dza hU~M phaT:
oM in+d+ra ya :
ag+na yI:
ya ma ye :
n+y+yai+-i t+ya :
wA ru NA ya :
wA ya wA+e :
ku be ra ya :
I shwa nA ye :
sUr+ya tsan+d+ra :
su ri tA:
e rA ba tI ye dzaHhU~M baM ho :
hU~M:
ye shes chen po'i snying po 'bar ba las :
tshangs la dbang mdzad khro rgyal 'bar ba'i sku :
gdug pa 'dul mdzad dus las mi g.yel ba'i :
khrag 'thung rol pa'i cho 'phrul bsam mi khyab :
oM badzra kro d+ha hU~M kA ra hU~M gardza gardza hU~M phaT:
oM badzra kro d+ha bi dza ya hU~M ha na ha na hU~M phaT:
oM badzra kro d+ha nI la daN+Da hU~M da ha da ha hU~M phaT:
oM badzra kro d+ha ya mAn+ta ka hU~M pa tsa pa tsa hU~M phaT:
oM badzra kro d+ha Ar+ya a tsa lA hU~M b+han+d+ha b+han+d+ha hU~M phaT:
oM badzra kro d+ha ha ya grI ba hU~M hu lu hu lu hU~M phaT:
oM badzra kro d+ha a pa rA dzi ta hU~M tiSh+Tha tiSh+Tha hU~M phaT:
oM badzra kro d+ha a mr-ita kuN+Da lI hU~M ts+tshin+d+ha ts+tshin+d+ha hU~M phaT:
oM badzra kro d+ha trai lokya bi dza ya hU~M b+hin+d+ha b+hin+d+ha hU~M phaT:
oM badzra kro d+ha ma hA ba la hU~M s+pho Ta s+pho Ta hU~M phaT:
hU~M:
kun kyang mthing nag 'bar ba chen po la :
'joms byed 'dzin mdzad 'bar ba'i phyag rgya la :
khros pa'i bzhin can lcags kyi ral pa can :
'bar ba'i dbal gyis log rtog 'joms par mdzad :
pad+ma 'khyil ba'i rdo rje'i gtun khung la :
gnyis snang sgyu ma'i phung po rab tu gzhom :
oM g+ha g+ha g+hA ta ya g+hA ta ya sarba duSh+TAn phaT:
kI la ya kI la ya sarba pA paM phaT:
hU~M hU~M hU~M:
badzra kI la ya badzra d+ha ra A dz+nyA pa ya ti sarba big+h+nAM kA ya wA ka tsit+ta badzra kI la ya hU~M phaT:
hU~M:
log rtog thams cad bde ba chen por 'joms :
khro bo 'chol ba'i sprin chen rab dkrigs pas :
chos kyi dbyings su ye shes sku yis gang :
mtshan ma'i bdud tshogs thams cad mtshams chod cig :

rig 'dzin bde gshegs mdun gyi mkhar :
shar te tshul bzhin ldan pa yis :
oM:
ye shes sku mchog rang bzhin dkyil 'khor ni :
zla rgyas bzhin du spros pa mi mnga' yang :
thugs rje nyi gsal 'od bzhin snyoms mdzad pa :
'dir gshegs bdag la dgongs shing bzhugs su gsol :
brjod med shes rab mi g.yo chos kyi sku :
bde chen longs spyod rdzogs sku rigs lnga'i gtso :
thugs rje thabs mkhas rgya che rol pa'i lha :
zhi khro sprul pa'i sku la phyag 'tshal lo :
dngos su 'byor dang yid kyis rnam sprul pa'i :
kun tu bzang po bla med mchod sprin gyis :
mkha' dbyings rnam dag rgya cher yongs bkod de :
phyi nang gsang ba'i mchod pa rgya mtshos mchod :
kun tu bzang mo gsang ba'i b+ha ga la :
rgyal ba'i dkyil 'khor ma lus rab 'byams kun :
'du 'bral med pa'i ngang du ro gcig pas :
gnyis med byang chub sems kyis mnyes gyur cig :
sems kyi rang bzhin chos dbyings nam mkha' che :
chos rnams rnam dag ye nas 'od gsal zhing :
rnal 'byor nyid dbyings smra bsam las 'das pa'i :
mnyam nyid byang chub sems la rtag tu 'dud :
kun bzang rdzogs chen ye nas brdal ba la :
phyi nang gsang ba bkod pa'i dkyil 'khor ni :
snang srid rnam dag lha dang lha mo'i dbyings :
'byung dang 'byung 'gyur yab yum lhun rdzogs rnams :
gsang chen rab dgyes gzugs can bdag nyid ma :
mkha' dbyings klong yangs pad+mo 'khyil ba la :
gnyis med thig le chen por 'od gsal zhing :
ma bcos spros med byang chub snying po'i sku :
cir yang snang ba bde chen g.yung drung lha :
'du 'bral med pa gsang ba'i dkyil 'khor 'dir :
bdag nyid chen po rigs lnga yab yum dang :
byang chub lcam dral khro bo khro mo'i tshogs :
rdo rje lha mo tshogs rje tshogs kyi bdag :
rigs lnga dpal chen khro rgyal yab yum bcu :
gnas dang yul gyi phyag rgya sgo ma bzhi :
ye shes sprul pa'i lha tshogs mang po dang :
ma ltar byams shing sring ltar gdung la sogs :
legs nyes stangs 'dzin dam tshig rjes gcod ma :
phyi nang mkha' 'gro rnal 'byor ma yi tshogs :
dpang gyur rdo rje dam can dgongs su gsol :
hU~M:
thugs rje gdung 'tshob rig 'dzin bdag cag gis :
'gro ba'i don du byang chub sems bskyed de :
bla med go 'phang bgrod par bya ba'i phyir :
bstan pa rgya mtsho'i so so'i 'dul khrims dang :
sku gsung thugs dang mnyam sbyor sdom pa'i mchog :
rdo rje 'da' ka dam tshig gtan gyi gnyer :
spyi dang khyad par lhag pa'i dam tshig rnams :
snga phyir nos shing gnyer du smras so 'tshal :
yun du mi gtong 'da' bar mi bgyid cing :
don las gol zhing ldog sems ma mchis kyang :
gdod bya long yod snyam pa'i le lo yis :
klong du ma gyur rtsal shugs chung ba dang :
shes bzhin mi ldan bag med dbang gyur te :
sgom la mi brtson bsnyen sgrub g.yel la sogs :
tshor dang ma tshor ma rig dbang gis na :
ston pa'i bka' dang dam las 'gal gyur te :
rnal 'byor gang zhig dam tshig nyams pa dang :
skad cig tsam yang 'phrad par mi bya zhes :
bka' las byung zhing de ltar ma lcogs te :
gsang sgo 'chol bas dbye bsal dka' ba dang :
mngon shes med pas skyon can ma rtogs te :
nyams dang tshogs 'dres nyams pa bskang ba dang :
nyams dang snod min rnams la chos bshad dang :
nyams la mi 'dzem nyams pa'i skyon la sogs :
nyams dang 'grogs shing nyams pa de dag gi :
nyams grib skyon gyis gos par gyur to 'tshal :
tshe 'di'i rkyen dang yun gyi sgrib gyur rnams :
rab gnong 'gyod pa'i sems kyis mthol lo bshags :
byams pa'i thugs brtses bdag la dgongs nas kyang :
gnyis med dbyings las mi 'gyur bdag bkod de :
dmigs med btang snyoms ngang la bzhugs nas kyang :
gnyis med don gyi tshangs pa bstsal du gsol :
don dam dmigs med spros las 'das pas na :
rnam rtog gang yang dmigs par mi 'gyur zhing :
kun rdzob sgyu ma tsam gyi dbang gis na :
nongs pa mchis na rab nongs bzod par gsol :
dam bca'i sems ni rtse gcig pas :
oM:
rnal 'byor dbang po ye shes mthar phyin pa :
'gro la phan phyir thugs rjes dbang bsgyur zhing :
srid pa gsum gyi gnyen gyur gcig pu pa :
lha yi lha khyod bdag la dgongs su gsol :
bde bar gshegs pa'i sprul pa rgya mtsho dang :
rnal 'byor dbang phyug grub pa'i tshogs chen po :
lha dang lha min sngags 'chang dam tshig can :
kun nas 'dus pa rnams kyang dgongs su gsol :
bdag ni rgyal srid mtho ris longs spyod dang :
'dod pa'i yon tan bdag sgrub ma lags te :
'gro la snying brtse kho nas don brtson pa :
'di la kun mkhyen khyod ni dpang du gsol :
mgon po ye shes sgrib pa mi mnga' bas :
bdag gi lhag pa'i bsam pa khyed kyis mkhyen :
'phags mchog spyan sngar ji ltar dam bcas pa :
sun par mi bgyi mgon khyod bslu ma lags :
snying nas bdag ni khe dang grags la sogs :
g.yo dang zang zing sems ni gtan spangs nas :
gzhan don sgrub pa gcig pu'i sems bzhag ste :
rnal 'byor spyod pa chen po bdag gis spyad :
kun tu bzang po bla na med pa yis :
byang chub mchog tu bdag gis sems bskyed de :
don dam dang ni kun rdzob byang chub sems :
deng nas tshul bzhin yongs su gzung bar bgyi :
srog chags thams cad gal te bdud gyur nas :
dum bu stong du bdag gi lus gtubs kyang :
byang chub sems mchog shes rab snying rje dang :
yi dam rgyal ba khyed ni yongs mi spang :
rdo rje dam tshig chen po rnams dang ni :
rdo rje slob dpon rdo rje mched lcam dang :
gzhan yang theg pa mchog la zhugs pa rnams :
srog gi phyir yang mi gtang ci nus bsrung :
'khor ba bdag med sgyu ma'i rang bzhin la :
bdag ni 'jigs pa ci yang ma mchis te :
ma rig skye bo rnams kyi don slad du :
phyi mthar thug gi bar du gnas par spro :
gzhan don 'khor ba rnams su spyod pa na :
byang chub spyod pa rlabs chen bdag gis spyad :
'gro drug sems can rnams la phan gdags phyir :
rang dbang du ni skye ba blang bar bgyi :
bdag ni yongs su bzung ba'i 'jig rten nam :
mya ngan 'das la spro ba ma mchis te :
gang dang gang du sdug bsngal gnas rnams su :
bskal pa rgya mtshor gnas shing phan par bgyi :
srid par yun ring dus su brtson pa ni :
byang chub sems dpa'i yi dam lags pas na :
ji srid ngan song stong par ma gyur pa :
de srid bdag gis skyo ba'i sems mi bskyed :
shes rab thabs kyis 'gro ba'i don bgyid pa :
snying rje'i longs spyod de las ma mchis pas :
sems dmyal yi dwags gshin rje'i 'jig rten yang :
lha yi dga' tshal lta bur blta bar bgyi :
'gro la thugs brtses dpal gyi mgur nas gsungs :
rnal 'byor dam chos bdud rtsi mchog rnams ni :
bdag gis 'jig rten thug pa ma mchis par :
ji ltar 'tsham pa bzhin du rgyas par bgyi :
srid pa las dang rkyen gyis dbang gyur te :
gang dang gang du dam chos 'jig pa der :
me tshogs spu gri'i so yang brgal nas ni :
phyi mthar thug gi bar du dam chos gzung :
bla med byang chub mchog tu sems bskyed de :
sgrub pa mchog la zhugs pa'i skye bo la :
tshe rabs rnams su mthu rtsal ci mchis kyis :
skyes chen rnams kyi dgongs pa rtag tu bskang :
dam pa'i chos dang sgrub pa'i gegs gyur pa :
mi dang mi min gdug pa gang yang rung :
bdag gis zhi dang khro bo'i phrin las kyis :
yongs su zhi zhing rnam par gzhom par bgyi :
rnal 'byor mchog gi theg chen bla med dang :
rdo rje rgyal po khyed la bsten nas ni :
sangs rgyas zhing sbyang 'gro la sman slad du :
byang chub snying po bdag gis rtogs par bgyi :
bdag ni 'phags mchog phyag rgya mngon sprul te :
gal te skabs med 'chi ba'i dus byung tshe :
gsang sngags mgon po ye shes dkyil 'khor can :
khyed kyi zhabs kyi drung du mchi bar bgyi :
srid gsum sdug bsngal ci 'dra khyed kyis mkhyen :
dmyal sogs me dpung zhi bar bgyid la sogs :
sems can don la myur du bdag mchi na :
dam pa rnams kyis nus mthu bstsal du gsol :
bdag rten yo byad byin brlab ste :
oM hU~M a la la ho :
b+ha ga wAn sa ma ya ho :
sa ma ya satwaM:
'phags mchog thugs rje'i dus la bab :
khyad par bstan pa'i dus la bab :
mthu rtsal dbyung ba'i dus la bab :
byin gyis rlob pa'i dus la bab :
dbang mchog bskur ba'i dus la bab :
dngos grub stsol ba'i dus la bab :
mthu chen bdud 'dul bcom ldan 'das :
byin chen byin phob bcom ldan 'das :
dbang chen dbang skur bcom ldan 'das :
dngos grub mchog stsol bcom ldan 'das :
bdag cag las 'bras mchis par mdzod :
hU~M hU~M hU~M hU~M:
oM ma hA kro d+hI shwa rI sarba dra byaM bi sho d+ha ni hU~M phaT:
oM ma hA shUn+ya tA dz+nyA na badzra swa b+hA ba At+ma ko\u0f85 haM:
a 
d+hU 
pu 
A 
s+pha ra Na phaT:
saM ha ra Na hU~M:
na maHsa man+ta bud+d+ha nAM ga ga na khaM sa ma ye swA hA:
hU~M:
ye shes 'bar ba'i a d+hU pu A las :
kun tu 'phro ba'i 'od zer bsam mi khyab :
snod bcud mchod sprin thams cad kun bsdus nas :
kun tu bzang po'i mchod sprin mkha' dbyings gang :
raM yaM khaM:
b+h+rU~M:
b+h+rU~M bi shwa bi shud+d+he badzra dz+nyA na tsakra ma d+ha la b+h+rU~M:
bde ba chen po 'bar ba'i cha bzhi las :
mi sha byang sems dkar po shel ltar 'tsher :
mi bskyod yab yum hU~M mUM rdo rje che :
dril bu 'bar ba'i 'od zer kun tu 'phro :
dkar zhing bska mngar bcud rnams rab 'dus shing :
ba glang sha dang dri chen dmar ser la :
A+oM lAM 'khor lo dril bu rab 'bar ba :
ser zhing kha ba rin chen 'bru sman 'dus :
ku ku mAM sa ma hA mAM sa mthing :
swA mAM rin po che dang dril bu 'bar :
kha dog sngo zhing ro skyur ldan rnams 'dus :
rta dang rak+ta pad+ma rA ga'i mdangs :
AMHpAM pad+ma dril bu rab 'bar bas :
dmar zhing tsha ba'i 'bru sman sha rnams 'dus :
khyu mchog sha dang dri chu ljang ba'i mdog :
hA tAM ral gri dril bu 'od 'bar bas :
kha dog ljang zhing ro yang tha dad pa :
kun 'dus rigs lnga yab yum sku ru gyur :
hU~M badzra D+h-ika?:
mUM d+hA twI shwa rI:
oM dzi na dzika?:
lAM dwe Sha rA ti :
swA rat+na d+h+r-ika?:
mAM mo ha rA ti :
AMHa ro l-ika?:
pAM rA ga rA ti :
hA pra dz+nyA d+h+r-ika?:
tAM badzra rA ti :
sa ma ya satwaM:
sa ma ya ho :
a nu rA go haM:
a nu rA ga ya mi :
dzaHhU~M baM ho :
bo d+hi tsit+ta :
s+pha ra Na phaT:
saM ha ra Na hU~M:
oM pad+mAn+ta kr-ita badzra ma hA kro d+ha ha ya grI wa hU~M phaT:
hU~M:
rigs lnga yab yum sbyor ba'i byang sems oM:
'bar ba'i sprul pas 'khor 'das bdud rtsi bsdus :
kha chod rgya gram dbang chen mi pham ma :
khro gnyer ro langs ral gcig lnga yis mtshan :
ye shes bdud rtsi g.yas g.yon kun tu 'khyil :
yum bzhi bde ba chen po'i bdud rtsir sbyor :
oM AHhU~M sarba pany+tsa a mr-ita hU~M hrIHTha :
hU~M hU~M hU~M hU~M:
b+h+rU~M pad+ma ba liM ta bi shwa tsakra b+h+rU~M:
s+pha ra Na phaT:
saM ha ra Na hU~M:
hU~M:
gtor gzhong rnam dag pad+ma'i snod nang du :
gtor ma 'dod yon phung po oM du gsal :
gzugs sgra dri ro reg bya rdo rje ma :
bsam gyis mi khyab nam mkha' gang bar gyur :
oM ba liM ta te dzo ba liM ta ba la ba ti gu h+ya sa ma ye swA hA:
b+h+rU~M b+hany+dza ka pA la b+h+rU~M:
s+pha ra Na phaT:
saM ha ra Na hU~M:
hU~M:
rak+ta 'bar ba'i 'od zer kun tu 'phro :
'khor ba'i bag chags gdug can ma lus thim :
gtum pa'i 'phro 'dus bsgral pa'i rba klong che :
mkha' dbyings thams cad yongs su gang bar gyur :
oM ma hA rak+ta dz+wa la maN+Da la hU~M hrIHTha :
de ltar sngon 'gro rnam bdun rdzogs :
dngos gzhi kun 'dus bzhin bsgom pa :
hU~M:
mi gnas mi rtog bsam dang bral :
ma chags chags bral yul las 'das :
cir yang mi 'byung ci ma yin :
rang byung rang bzhin brjod dang bral :
hU~M:
yongs la khyab pa nyi ma'i 'od :
snying rje byang chub sems yin te :
rnam rtog mun pa sel bar snang :
yid bzhin rin chen 'bar ba 'o :
hU~M:
a ni chags med yi ge'i mdzod :
cho 'phrul rtog pa kun gyi rgyu :
nyon mongs skyon bral zla ba'i mdog :
cho 'phrul sna tshogs 'byung ba'i rgyu :
e gar+b+ha :
yaM karma :
raM dz+wa la :
baM snig+d+ha :
ra rak+ta :
keM ru d+hi :
b+h+rU~M dz+nyA na :
saM ban+d+ha :
ha ka pA la :
dz+nyA na sarba raM:
s+pha ra Na phaT:
saM ha ra Na hU~M:
hU~M:
a ni e yi rang bzhin te :
a las e byung khyab pa la :
mi 'gyur thogs med bsam las 'das :
mtha' dang dbus med kun tu bdal :
a yi byin rlabs ye shes las :
rlung gi cho 'phrul yaM du shar :
thams cad 'degs pa'i stobs ldan zhing :
rang bzhin g.yo zhing thogs med 'phyo :
a yi byin rlabs ye shes las :
cho 'phrul me yi snying po shar :
'bar bas gsal byed ye shes 'phro :
dngos po kun bzang me klong 'tshubs :
rgyu yi yi ge'i 'od zer las :
chu yi snying po'i cho 'phrul shar :
nam mkha'i mtha' dang mnyam pa 'o :
rlung mtsho thams cad rgyas par gyur :
mi dmigs pa las sna tshogs par :
snang ba'i cho 'phrul 'di 'byung ba :
rnal 'byor sa bcu rdzogs pa'i don :
lhun gyis grub pa bde ba che :
rnam dag shes rab mkha' klong nas :
rdo rje 'bar ba'i ri bo shar :
rgya che gting zab nam 'phang gcod :
rtog pa'i ri bo 'joms par byed :
b+ha ga gsang ba'i 'od zer las :
bde gshegs bzhugs pa'i gzhal yas khang :
nam mkha'i mtha' ltar dpag tu med :
dus gsum rgyal ba rgya mtsho'i dbyings :
b+h+rU~M chen smug nag las byung ba'i :
zla gam dkar dmar kha sprod pa :
tshad med bzhi yi sgo dang ldan :
ye shes rgyan ldan lhag pa 'o :
hU~M:
'dod khams gzugs khams gzugs med khams rnams ni :
khrag mtsho zhing chen sa gzhi keM rus ri :
nyan thos rang rgyal byang chub sems dpa' rnams :
mu tig gcal dang asma'i 'od 'phro ba'i :
nor bu rin chen 'bar ba'i brag gis gtams :
kri ya u pa yo ga rnam pa gsum :
rdo rje rtse gsum rtse lnga'i brag gi gzhi :
rnal 'byor rdzogs pa'i pad dkar 'dab stong bdal :
dbang phyug pho mo bzhi bcu rtsa brgyad rnams :
nyi zla bzhi bcu rtsa bzhi 'od 'bar ba :
nyon sgrib dag nas shes sgrib sbyangs pa'i phyir :
rig 'dzin chen po'i rnal 'byor thams cad kyang :
dpa' gtum stag dang 'jigs byed seng ge dang :
gdug pa'i gzig chen dang ni gtum po'i dom :
stobs kyi glang po brjid pa'i ma he dang :
'dzin pa'i chu srin zhe sdang sbrul gyi khri :
hU~M:
a ni bsam mi khyab pa'i khrag 'thung sku :
khro mo dbang phyug thugs las rab sprul te :
bde bas rab bskul pad+ma rgyas par mdzad :
mnyam nyid rol pas chos kyi dbyings su thim :
nam mkha' stong pa shin tu rnal 'byor mthus :
chos kyi dbyings nas dam tshig nye bar bzhengs :
ye shes rgya mtsho rnam par grol ba'i klong :
mi gnas mi dmigs chos kyi dbyings nas bzhengs :
hU~M:
thig le byang chub sems chen hU~M du 'bar :
sangs rgyas mdzad pa grub pa'i rdo rje ni :
mtshon chen sngon po 'bar ba'i rnam par gnas :
mkha' khyab spro bsdus tshogs gnyis rdzogs pa'i dpal :
khrag 'thung 'dus pa'i spyi gzugs dpal chen por :
mngon rdzogs rgyal po nam mkha' dwangs pa'i mdog :
dus gsum sangs rgyas nyer gcig rdzogs pa'i dbu :
gsang ba'i dur khrod nyer gcig rdzogs pa'i zhal :
khrag 'thung drug cu rtsa bzhi rdzogs pa'i spyan :   rtsa rgyud las sbas spyan gcig gsungs /
khrag 'thung bzhi dang ging dgu mo dgu dang :
za gsod nyi shu rdzogs pa'i phyag zhe gnyis :
g.yas g.yon rnams kyi rim pa bzhin du ni :
dbyug pa phyar ba'i phra men ma bcu yis :
khyung thogs kha nas mtshon cha sna tshogs 'phro :
dbyug pa phyar ba'i mkha' 'gro brgyad rnams kyis :
seng ge thogs pa'i kha nas ral gri 'phro :
dbyug pa phyar ba'i shugs 'gro ma brgyad kyis :
stag chen thogs pa'i kha nas rdo rje 'phro :
dbyug pa phyar ba'i ma mo brgyad rnams kyis :
lug rgyud kyis btags mi mgo klad la bskor :
dbyug pa phyar ba'i 'bar ma brgyad rnams kyis :
me dpung 'dzin pas me yi thu lum 'bebs :
gsang ba'i yum bzhi sgo ma bzhi rdzogs pa'i :
zhabs brgyad g.yon bskum g.yas brkyang stabs kyis rol :
ma mo bco brgyad rdzogs pa'i dur khrod chas :
g.yas kyi dbu la rdzogs pa'i sangs rgyas bdun :
'khor los brgyan pa'i gtsug tor rnam par mdzes :
dbus kyi dbu la rdzogs pa'i sangs rgyas bdun :
mchod rten re res brgyan pa'i gtsug tor mdzes :
g.yon gyi dbu la rdzogs pa'i sangs rgyas bdun :
rin po che yis brgyan pa'i gtsug tor mdzes :
bum pa lte ba rtse mo thams cad la :
byi 'u lcags dang 'dul bya sha ba dang :
gcan gzan gzig dang sprul pa rdo rje chos :
rin chen sbrul nag dpa' bo stag dang ni :
gzi mdangs mi dang dmar gsal khrag chen po :
rtsal chen seng+ge gtum po dom dang bcas :
rgyal mtshan bcu yis rab brgyan rtse mo kun :
gcig tu 'dus pa gser gyi gtsug tor rnams :
'od zer rab 'bar tog stong 'bar ba ni :
rdzogs pa chen po'i rang bzhin mkha' la gsal :
kun bzang dbyings phyug khro mo kro tI ma :
mthing nag dbu dgu bco brgyad ldan pa'i phyag :
rdo rje thod khrag gnas yul ma mo 'dzin :
gnyis med mnyam sbyor zhabs gnyis yab la 'khril :
'khor 'das yongs rdzogs me yi klong du shar :
oM sarba ta thA ga ta ma hA kA ya badzra swa b+hA ba At+ma ko\u0f85 haM:
oM sarba ta thA ga ta ma hA wA ka badzra swa b+hA ba At+ma ko\u0f85 haM:
oM sarba ta thA ga ta ma hA tsit+ta badzra swa b+hA ba At+ma ko\u0f85 haM:
oM ma hA shUn+ya tA dz+nyA na badzra swa b+hA ba At+ma ko\u0f85 haM:
oM ma hA A dar+sha dz+nyA na badzra swa b+hA ba At+ma ko\u0f85 haM:
oM ma hA sa mA tA dz+nyA na badzra swa b+hA ba At+ma ko\u0f85 haM:
oM ma hA pra t+yA bek+Sha Na dz+nyA na badzra swa b+hA ba At+ma ko\u0f85 haM:
oM ma hA kr-i t+yA nuSh+ThA na dz+nyA na badzra swa b+hA ba At+ma ko\u0f85 haM:
hU~M:
phyogs dus dkyil 'khor bdag nyid che :
mi dmigs thugs rje'i dkyil 'khor las :
dkyil 'khor thams cad spyan drangs so :
rang snang dbyer med dkyil 'khor la :
'jug pa'i mtshan nyid mnyam sbyor bas :
phyogs dus kun nas gshegs pa yi :
bsnyen pa'i dkyil 'khor rab tu rdzogs :
nye bar gyur pa'i dam tshig mchog :
oM ru lu ru lu hU~M:
hU~M:
thugs rje'i lcags kyus thugs dam rgyud bskul zhing :
byams pa'i zhags pas gnas nas spyan yang 'dren :
lcags sgrog bka' yi pho nyas gnas skyod la :
bde gshegs bzhugs shing rnam rol dgyes pa bskyed :
e h+ye hi A na ya dzaHhU~M baM ho :
raM:
oM badzra kro d+ha sa ma ya hU~M:
oM 
khro la khros pas zhi mdzad pa :
thugs rje khro dpal rngam pa'i tshogs :
'bar ba'i byin rlabs rmad po che :
de nyid du ni bdag la stsol :
oM badzra kro d+ha sa ma ya satwaM:
oM badzra kro d+ha sa ma ya phaT:
oM badzra kro d+ha sa ma ya ho :
a li u li tA li ta pA li daMSh+Ta go nA ro dri kha raM yo gi nI khA hi ho :
hU~M ha he phaT:
hU~M:
sems can don phyir nan tan mchog bskyed de :
ye shes thugs rjes bdag la dgongs nas kyang :
gnyis med don gyi dngos grub mchog gi gnas :
bdag la gsal zhing brtan par bzhugs su gsol :
oM ru lu ru lu hU~M b+h+yo hU~M:
kA ya wA ka tsit+ta tiSh+Tha badzra :
hU~M:
bdag med phyogs bral don dam thugs chud cing :
byams dang snying rjes dgra zun mi mnga' yang :
gdug pa 'dul phyir dus las mi 'da' ba'i :
'jigs byed he ru ka la phyag 'tshal lo :
khro mo dbang phyug sku la nyer gnas shing :
thabs dang shes rab 'brel ba'i dkyil 'khor nas :
mkha' 'gro mi bzad 'bar ba'i sprin 'phro ma :
gdug pa 'dul mdzad yum la phyag 'tshal lo :
srid gsum 'joms pa'i lha la phyag 'tshal lo :
mnyam nyid ngang gis khro la phyag 'tshal lo :
khros pas longs spyod mdzad la phyag 'tshal lo :
rdo rje khro bo'i tshogs la phyag 'tshal lo :
mi gnas mi dmigs chos skur dag pa las :
bdud 'dul khro bo mchog gi skur ston pa :
thugs rje'i gzi ldan gdug pa thabs kyis 'dul :
bcom ldan khro rgyal gtso la phyag 'tshal lo :
nam mkha'i lus can gar yang thogs med cing :
'dod dgur bsgyur ba'i gzugs can 'phrul mo che :
ma sring byams pa'i tshul gyis grogs mdzad ma :
phyi nang mkha' 'gro'i tshogs la phyag 'tshal lo :
a ti pU ho :
pra ti pU ho :
hU~M:
mkha' dang mnyam pa'i sku mnga' ba :
rdo rje khrag 'thung 'bar ba'i mchog :
dbu ni nyi shu rtsa gcig ma :
phyag ni bzhi bcu rtsa gnyis rdzogs :
phyag rgya chen po'i sku gsal rgya :
dril gsil rab 'gyur bca' ba'i rgya :
nyi zla hU~M hU~M chos kyi sgra :
rab tu grol ba las kyi rgya :
nyer gnas rnam par bde skyed ma :
mthing nag zhal dgu phyag bco brgyad :
pad+ma rgyas pa yab la stob :
mkha' mnyam khro mo chen mo 'o :
rnam par grol ba'i phyag rgya ni :
mthing nag mi bzad zhal dang ldan :
g.yas pa gdengs shing g.yon pa gzhol :
zhabs brgyad bgrad pa thabs kyi rgya :
kro tI shwa rI dbyings kyi rgya :
mthing nag dbu dgu phyag bco brgyad :
dang po 'khyud stabs lhag ma sgreng :
zhabs bzhi 'khril ba shes rab rgya :
bde ba rgyas pa mnyam sbyor bas :
nam mkha' gang ba'i bde ba che :
'bar ba'i gdan las bzhengs nas su :
mchod bzhes dam skong dngos grub stsol :
hU~M:
bde bar gshegs pa he ru ka :
rgyal ba rgya mtsho'i ye shes kyis :
srid pa'i rgya mtsho mtha' yas kun :
kun bzang mchod sprin mchog tu rol :
oM na maHsarba ta thA ga te b+h+yo bi shwa mu khe b+h+yaHsarba thA khaM ut+ga te s+pha ra Na i maM ga ga na khaM swA hA:
yang dag don du dag mod kyang :
'gro ba yongs kyi don slad du :
phyag dang zhabs ni bsil nas kyang :
'bar ba'i gdan la bzhugs su gsol :
oM A ha ra A ha ra sarba bi d+yA d+ha ra pU dzi te na maHsa man+ta bud+d+hA nAM ga ga na khaM sa ma ye swA hA:
oM hU~M:
spos kyi sprin lding bdug pa ma :
rgyal ba'i dkyil 'khor gdugs kyis 'gebs :
byams pa thabs dang shes rab las :
badzra d+hU pe'i mchod par rol :
oM pa na peM pe nu su ra to :
ti pu pa ra mu :
sarba ta thA ga ta sid+d+hi hu :
sa ma yo ta mu :
sarba ma hA su kha sid+d+hi hu :
oM shrI badzra rA ga d+hU pe d+hU:
ut+pal mthing ga me tog 'thor :
sna tshogs rin chen 'od du 'phro :
snying rje thabs dang shes rab las :
badzra puSh+pe'i mchod par rol :
oM pa na peM pe nu su ra to :
ti pu pa ra mu :
sarba ta thA ga ta sid+d+hi hu :
sa ma yo ta mu :
sarba ma hA su kha sid+d+hi hu :
oM shrI badzra rA ga puSh+pe pu :
dbang gi phyag na sgron ma bsnams :
chos kyi rgyal po 'bar ba 'dzin :
dga' ba thabs dang shes rab las :
badzra A lo ke yi mchod par rol :
oM pa na peM pe nu su ra to :
ti pu pa ra mu :
sarba ta thA ga ta sid+d+hi hu :
sa ma yo ta mu :
sarba ma hA su kha sid+d+hi hu :
oM shrI badzra rA ga A lo ke hrI:
tsan dan bdud rtsi'i char 'beb ma :
dkyil 'khor gsal ba'i thig le 'beb :
btang snyoms thabs dang shes rab las :
badzra gan+d+he'i mchod par rol :
oM pa na peM pe nu su ra to :
ti pu pa ra mu :
sarba ta thA ga ta sid+d+hi hu :
sa ma yo ta mu :
sarba ma hA su kha sid+d+hi hu :
oM shrI badzra rA ga gan+d+he gan :
oM AHhU~M:
rab tu dga' ba'i bdag la phyag 'tshal lo :
de bzhin gshegs pa'i dam tshig dam pa grub par mdzod :
mchod chen thams cad dag cing lhun gyis grub par mdzod :
hU~M:
rang byung gdod nas rnam par dag :
rtsa brgyad stong las sbyar ba'i sman :
rigs lnga dam tshig lnga yi dngos :
ye shes lnga rdzogs grub pa'i rdzas :
rgyud lnga sems can kun sgrol ba :
dug lnga sel ba'i bdud rtsi 'di :
ji snyed sangs rgyas thams cad dang :
byang chub sems dpa'i tshogs chen gyis :
thugs dam dbyings su bskang ba'i phyir :
'di ni sngon gyi tha tshig ste :
sku gsung thugs kyi ngang nyid du :
bdag cag dad pas 'bul lags na :
bla med 'phrul gyi dngos grub stsol :
oM sarba ta thA ga ta ma hA pany+tsa a mr-ita kha raM khA hi :
oM AHhU~M:
rdo rje lce yi dam tshig la :
rdo rje can gyi 'bru gsum gsal :
bdud rtsi'i sku gsung thugs gsum po :
myong na dngos grub thob par 'gyur :
oM sarba ta thA ga ta kA ya sid+d+hi oM:
wA ka sid+d+hi A:
tsit+ta sid+d+hi hU~M:
dzaHhU~M baM ho :
shrI he ru ka ma hA badzra i daM 
d+hU pe 
puSh+pe 
dI paM 
gan+d+he 
ba liM ta pra tIts+tsha ho :
shrI mAn kha kha khA hi khA hi :
hU~M:
rdo rje khro bo khrag 'thung rol pa'i tshogs :
'dod yon rgya mtsho'i mchod pa 'di la rol :
'dod pa'i yon tan lnga yis dgyes gyur te :
dam skong dngos grub dpal gyis 'tsho bar mdzod :
hU~M:
bla med mchog gi mchod par sbyar ba 'di :
ye shes lnga yi 'od zer rnam par 'phro :
'dod pa'i yon tan lnga yis rab brgyan te :
dam tshig bzhin las ci bder bzhes su gsol :
ma hA pany+tsa a mr-ita kha raM khA hi :
hU~M:
he ru ka yi gnas bcu dang :
dur khrod chen po'i gnas brgyad nas :
dpal chen 'khor bcas spyan drangs te :
dur khrod mchog gi gnas 'di ru :
zhing chen gsar rnying ti rar bcas :
dmar gyi ar+g+haM rgya mtshor 'khyil :
mkha' 'gro 'bar ba'i tshogs bcas kyis :
ma lus bzhes nas bsnams su gsol :
dzaHhU~M baM ho :
shrI he ru ka ma hA badzra :
A be sha ya :
A be sha ya :
pra be sha ya :
pra be sha ya :
shrI mAn kha kha khA hi khA hi :
hU~M:
nga ni khrag 'thung chen po ste :
'khor ba'i dra bar chags pa yi :
dmar chen skyil ba'i rgya mtsho la :
'khor gyi mkha' 'gro rnams dang rol :
ma rungs 'dod la ma chags shing :
dam tshig la sdang dgra chen rnams :
thugs rje byang sems ldan pa yis :
ngo mthon stobs kyis bsgral bar bya :
dzaHhU~M baM ho :
shrI he ru ka ma hA badzra :
sarba duSh+TAn sa ma ya mu dra mA ra :
kha kha khA hi khA hi :
hr-i da ya bi sa hU~M phaT:
hU~M:
nga ni za byed chen po ste :
khams gsum ma lus bsgral ba dang :
gdul dka' ma lus 'dul ba'i phyir :
sha rus la sogs bza' bar bya'o :
dzaHhU~M baM ho :
shrI he ru ka ma hA badzra sa ma ya hA mAM sa :
ma hA rak+ta :
ma hA tsit+ta :
ma hA ba su ta :
ma hA go ro tsa na :
ma hA kiM ni ri ti :
ma hA pany+tsa a mr-ita :
ma hA ar+g+haM pra tIts+tsha ho :
kha kha kha :
le le le :
hU~M b+h+yo :
hU~M b+h+yo :
hU~M b+h+yo :
raM badzra dz+wa la raM raM:
s+pha ra Na phaT:
hU~M:
thog mar bdag nyid rtogs goms bsgral :
de nas gnyis med blo yis ni :
blo ngan 'jig rten snying re rje :
gnyis su med par bsgral bar bya :
hU~M:
yab kyi gsang gnas hU~M nyid las :
lte bar byang sems oM dkar po :
bu ga phaT kyis bkag par ldan :
yum mkha' paM las pad+ma'i dbus :
rak+ta aM dmar ge sar e :
yab yum phan tshun bde bskul ba :
sa ma ya satwaM:
sa ma ya ho :
a nu rA go haM:
a nu rA ga ya myi :
dzaHhU~M baM ho :
hU~M hU~M hU~M hU~M:
bo d+hi tsit+ta s+pha ra Na phaT:
hU~M:
yab yum bde ba chen po rab 'bar te :
rab tu 'khril zhing hU~M glu len bzhin par :
dgyes par sbyor bas yum mkhar khu ba babs :
de yi mchod sprin chen po rab 'phros pas :
sangs rgyas mnyes shing sems can tshims par gyur :
sangs rgyas mdzad pa skad cig nyid du grub :
bde ba'i ro la sprin rnams tshur 'dus pas :
sems lnga'i bde ba rtser son nyid du gnas :
bo d+hi tsit+ta saM ha ra Na hU~M:
a ho :
hU~M:
'khril ba'i mchog chen mnyam sbyor bas :
bdag nyid mnyes pas mnyes par bya :
mnyam pa'i grub rdzas chen po dag :
bdag dang mnyam pa'i tshogs la 'bul :
oM sarba ta thA ga ta ma hA a nu rA ga Na badzra swa b+hA+A ba At+ma ko\u0f85 haM:
oM hU~M:
bza' dang bca' dang btung dang bgo :
longs spyod lnga ldan thams cad ni :
dkyil 'khor la yang dkyil 'khor thim :
chos nyid la yang chos nyid rol :
ko Ta k+Sha :
ko Ta ba :
ko Ta ko Ta :
ko Ta pash+tsa :
ko TI rA ga :
ko la k+Sha :
ko la ba :
ko la ko la :
ko la pash+tsa :
ko la b+hasta thA:
hU~M:
rnam dag sgrib spangs srid gsum skyon bral zhing :
ston ka'i zla gsal dri med zhal mnga' ba :
bcom ldan bde gshegs thams cad bskyed pa'i yab :
shes rab lha mo rigs kyi yum rnams dang :
phyag brnyan khro gtum rngams pa'i tshogs dang bcas :
bsod nams ye shes tshogs kyi zhing rab rdzogs :
dgyes par rol cig mchod pa dam pa 'di :
bzhes te a la la yis dgyes par mdzod :
hU~M:
gtum chen dus mtha'i me ltar 'bar :
'od zer nyi ma 'bum gyi gzi :
khro gnyer glog stong 'gyu ba bzhin :
mche ba zangs yag za byed che ho :
hU~M:
rngam pa'i nga ro 'brug stong ldir :
gtum chen ri rab 'bum bsnyil skad :
ha la ha la'i gad rgyangs che :
spyugs pa'i 'thor rlung g.yeng ba che ho :
hU~M:
khro bo shes rab 'od po che :
ye shes dkyil 'khor kun tu bzang :
'bar ba'i ye shes kun tu 'joms :
sna tshogs ye shes thig le che ho :
hU~M:
khro bo'i rgyal po sprin chen po :
'phros pa'i dkyil 'khor char chen 'beb :
dkyil 'khor yid bzhin 'byung ba'i gter :
sna tshogs khros pa'i thig le che ho :
hU~M:
bdud kun gyi ni bdud chen po :
bdud kyi bdud de bdud rnams 'joms :
'jigs pa'i tshogs kyang 'jigs byed pa :
'jigs byed chen po thig le che ho :
hU~M:
rdo rje brag chen sra ba po :
rdo rje chu ste sdud chen po :
rdo rje me ste kun 'bar che :
rdo rje rlung ste 'thor rlung che ho :
oM:
badzra e sa hU~M:
pe sa hu :
sa ma ya b+hak+Sha hu :
ru lu ru lu hU~M b+h+yo hU~M:
dzaHhU~M baM ho :
oM pra tIts+tsha ho :
hU~M:
ngo bo ka nas dag pa chos kyi sku :
rang bzhin gsal ba lhun grub longs spyod rdzogs :
thugs rje sna tshogs snang ba sprul pa'i sku :
sku gsum dbyer med ston pa kun tu 'chang :
dkyil 'khor rgya mtsho bdag la dgongs su gsol :
bla na med pa'i don 'di ma rtogs pas :
so thar byang sems rig 'dzin sngags kyi sdom :
byang chub phyir du bdag gis gzung ba la :
'jig rten khe dang grags la rab zhen nas :
rgyal ba'i bka' bzhin nyams su ma lon pa :
rab tu 'gyod pas rgyal ba'i spyan sngar 'chags :
ye shes sgrib med mgon po khyod sgrub tshe :
cho ga'i yan lag nyams pa mthol lo bshags :
chos nyid bde ba chen por tshangs par stsol :
hU~M:
bcom ldan bde gshegs tshogs rnams dgongs su gsol :
sgrub pa'i rig 'dzin bdag cag 'khor bcas la :
shes bya kun la thogs med shes rab dang :
mi brjed gzungs mchog mngon par shes pa drug :
rgyun gyi ting 'dzin rdo rje lta bu'i tshe :
g.yung drung lus dang bzang po'i rigs rgyud dang :
mdor na mchog thun dngos grub yid bzhin pa :
gsang sngags mgon pos phyi mar ma bzhag par :
da lta nyid du re ba skong du gsol :
bdag la phan par 'dod pa'i dngos po kun :
rab tu rgyas shing dbang du bsdu bar mdzod :
bdag la sdang bar sems pa'i gdug can rnams :
rab tu zhi zhing rnam par gzhom du gsol :
'dir bzhugs gsang sngags zab mo'i nus mthu yis :
dmyal ba'i bcad gtub sdug bsngal mi myong yang :
grib ma phog pa'i sdug bsngal bzod dka' na :
sku yi phyogs mthong mod la 'tsho bar mdzod :
gzi mdangs lus la zhugs pa'i 'od stong gis :
'jig rten snang zhing rtag tu 'dir 'byung mdzod :
lus ngag yid la tshe 'dir rdo rjer snang :
re smon myur du 'grub par mdzad du gsol :
oM hU~M:
bde bar gshegs pa khyed ci 'dra :
de 'dra kho nar bdag gyur cig :
spyod pa rmad byung bsam yas pa :
'gro la phan phyir bdag gis spyad :
byang chub sems mchog dam pa dang :
sku gsung thugs kyi phyag rgya 'di :
srog gi phyir yang mi gtong na :
rdo rje rgyal pos byin rlabs mdzod :
dus ngan tha ma'i 'jig rten 'dir :
sangs rgyas mdzad dka' bdag gis bsgrub :
byang chub spyod dka' bdag gis spyad :
rdo rje rnal 'byor dkyil 'khor 'dir :
bdag cag bsam pa 'grub gyur cig :
!
b+h+rU~M bi shwa bi shud+d+he phaT dza :
hU~M ha he phaT b+h+yo raM phaT dza :
bdag nyid dpal chen 'bar ba'i thugs :
tsit+ta dpal be zur brgyad 'bar :
rin chen yi ge 'bru brgyad gsal :
dpal chen rin chen 'bar ba'i thugs :
dpal be smug po zur brgyad las :
gser gyi nyi ma dgu shar ba :
'od zer ru lu yig 'bru brgyad :
rdo rje 'bar ba'i rlung sgrom du :
shin tu 'bar 'phro 'khrugs byas te :
sna sa g.yas su drang bar bya :
go ro tsa na'i gzhal yas su :
sran zlum tsam gyi rgya khyon la :
gser gyi nyi ma gwa 'u dgu :
shar ba'i dkyil na yig 'bru dgu :
gsal bas 'od kyi gzhal yas khang :
dngos po'i bag chags kun bsregs te :
sems ni gser chu zhun ma bzhin :
ltem la 'tsher zhing 'od 'bar ba :
rtsal las gyur pa'i zla dkyil 'khor :
nyi ma'i steng du dpal be'u 'bar :
de la ru lu 'phro zhing 'du :
dpal be'u tsit+ta'i dkyil 'khor 'di :
yig 'bru 'bar ba'i gwa 'ur gsal :

pad+ma 'bar ba'i gwa 'u 'di :
yi ge'i phreng ba 'khyil ba'i gnas :
dper na me tog 'bar ba las :
bcud len bung bas bcud blangs te :
rtsi yi bur bu sog pa ltar :
dpal be'u thugs kyi dkyil 'khor nas :
rin chen 'od kyi me tog 'bar :
ru lu'i yig 'bru bcud kyis rgyas :
rnal 'byor sems las byas pa yi :
bcud 'byin bung ba mang po 'phro :
phar lding yi ge'i bcud phyungs te :
tshur lding sems kyi gwa 'ur bstim :
dang po shel gyi kha dog la :
shin tu gsal zhing 'tsher 'bar ba :
gnas dgu dag tu zla ba yi :
thig le dkyil gyi dpal be'u la :
'bru bkod gsal bar gyur pa dang :
shel gyi bung ba mang po dang :
khyung chen lding ba'i bong tshod tsam :
phar lding bcud phyung tshur gsibs pas :
yig 'bru ye shes me 'bar bas :
bag chags bud shing phung po bsreg :
phar spros thugs rjes sa la bskul :
ji ltar nyi zer tshwa tshwa ltar :
rgyun mi chad par rtse gcig 'bar :

bar du bye ru'i kha dog la :
gong ma bzhin du bkod gsal la :
bye ru'i bung ba mang po dang :
gong ma bzhin du 'phur lding bas :
bcud phyung bstim zhing slar la 'phro :
ji ltar me mgal 'khor tshul du :
dpal be'u smug po'i klong du bstim :

kun gyi tha mar bsdu ba ni :
bkod pa'i gong ma thams cad kun :
mthing nag 'bar ba bsgyur nas ni :
khyung chen gzan la 'jum tshod tsam :
hU~M sgra 'byin zhing phan tshun lding :
ru lu bcud 'byin dngos grub rlobs :
dran pa'i dkyil nas dza phyung ste :
lcags kyu 'bar ba gwa 'ur bcas :
dpal be'u'i dkyil na spungs pa yis :
ru lu rin chen phung po dag :
bsdus shing drangs te gnas su bstim :
babs pa'i shugs sam byin rlabs ni :
mtsho la ser chen 'gril ltar ro :

hU~M:
'di ltar yi ger sbyar ba'i tshe :
rnal 'byor nyag gcig ma yin gyis :
lha mchog dbyings na bzhugs pa yang :
chos nyid ngang du mi dmigs kyang :
rnal 'byor mchog gis bskul ba'i tshe :
thugs rje chags pa'i mdangs phyungs nas :
srog rtsol dran rig gsung gsung ltar :
mgur chu yan lag mgul mgul ltar :
rdo rje yi ge 'bru 'bar ltar :
gug cing klad kor tsheg bar phyin :
ra ri bal khol sgrib med pa :
ye shes don la mkhyen rig rgyas :
de lta mod kyang 'dul dbang gis :
rgyal ba bskul bas sa la gzhes :
rnal 'byor gso ba'i cho ga byed :
lha dang gcig tu bya ba'i phyir :
bzlas brjod grangs dang bsnyen pa dang :
sbyor bas don la nye bar 'gyur :

'di ltar stong pa'i dus dag na :
byin rlabs phebs sam nye ba yi :
rtags sam drod dam mtshan ma ni :
rnal 'byor nyid dang sgrub rdzas dang :
'od mthong sgra thos kun la 'byung :
lus kyi drod dang rmi lam dang :
sems kyi rtags su gsal ba dang :
dbugs dag la yang nges par 'byung :
shing bal lta bu yang ba dang :
mi bde'i gnod pa bral ba yin :
rig pa ting 'dzin gsal ba dag :
rmi lam du yang mos par 'gyur :
dwangs shing dga' la mgu ba skye :
gdung ba'i byang chub sems skyes shing :
ngo mtshar skyes pa de nyid do :
'gyur ba'i dbugs la dbang thob ste :
dgag dang dbyung ba ji lta ba'o :
rdzas ni 'bar dang 'phar ba dang :
dri dang 'od 'byung ro mchog skye :
mi zad mang du 'phel ba dang :
mngar 'jam dwangs shing ro mchog rnyed :
lto la mi gnod mgrin la smin :
zos na bzhin 'gyur lus brtas 'gyur :
sil snyan yid 'ong sgra snyan gzugs :
dri zhim 'byung bas de lta 'o :
rdo rje pra rnams bzang ba na :
rtags dang mtshan ma phebs pa ste :

myur du dngos grub blang bar bya'o :
bde dang gwa 'u phyag rgya dang :
rdo rje bum pa'i 'phro 'du yis :
dngos grub yum gyi mkha' la dbab :
yab yum sbyor bas lhag sems dag :
ma pheb pa yi bar du dag :
shes rab gsal ba'i lha mos bzhis :
hasta me long b+han+d+ha dang :
zhing chen phreng ba la sogs dang :
kha dog lnga yi dar g.yab kyis :
g.yab cing rig 'dzin mang po 'bod :
rol mo cha byad mang po dag :
rdo rje'i gar dang snyan pa'i glus :
srid pa'i ma mo kun bsten cing :
byin rlabs chen po dbab par bya :
pheb ma thag tu dngos grub bstim :[ <!TCC Tibetan character 4,37 undefined in unicode!> ]e ma ho :
chos kun sku la rdzogs pa chos kyi sku :
rdo rje che mchog phyag 'tshal he ru ka :
chos nyid mkha' la skar tshogs rgyas pa'i sku :
dbyar gyi char sprin gtibs pa lta bu'i gzugs :
chu rlabs lta bu brjod pa'i zhal gdangs shing :
nyi ma 'bum gyi 'od zer gdal ba bzhin :
theg chen dgu dang 'khor ba'i chos rnams kun :
phyag rgya gcig tu bkod nas rdzogs pa'i sku :
sku gsum lhun grub chos sku tog stong 'bar :
dbu skra kham nag ral pa'i cod pan can :
klu rgyal 'bum gyis klub cing mchod kun 'bul :
rdo rje gsung gi ljags sgra brdab pas kyang :
hU~M dang phaT kyi sgra skad 'jigs par sgrog :
theg chen don dam gsang sngags sgrog pa'i tshig :
'bar ba'i smin ma mun rum glog ltar 'gyu :
spyan dmar bzlog pa'i sdang mig nyi ltar 'bar :
'bar ba'i shangs nas bskal pa'i 'tshubs nag 'khyil :
rdo rje'i thog dang gnam lcags ser chen 'beb :
rno dbal mche ba zangs yag gtsigs pa yis :
nyon mongs log lta'i tshogs la rngams shing 'khrugs :
thod rus sha khrag rkang rus 'bu dang rnag :
za byed rngams pa'i zhal du chem chem gsol :
sbrul gdug ko rlon la sogs 'jigs pa'i rgyan :
rngam pa'i sku la shin tu brjid par brgyan :
za byed rngams dang 'jigs byed mang po'i tshogs :
'bar ba'i phyag mtshan sprul pa'i pho nya mdzad :
'khor ba kun dang thar pa'i chos rnams kun :
dpa' bo chen po'i gdan du brjid par rol :
'gran gyi zla med che btsan gcig pu nyid :
gsang mchog 'bar ba'i sku la phyag 'tshal bstod :
e ma ho :
nyes bcom legs ldan mtshan zhi mtha' las 'das :
dpag med byams snyoms don gyi bdag gzhan dpal :
don dam gsang sbas nam mkha'i dkyil du 'khyil :
rdo rje che mchog dbang phyug kun gyi bdag :
'dzin pa mi rtog sha rus khrag la rol :
thugs kyi gdung thag 'khor ba'i mtha' la rje :
yul med ma skyes mtshan ma'i g.yul las rgyal :
bde mchog rgyal po khyod la phyag 'tshal bstod :
shes rab chen po nam mkha'i nyi ma gsal :
byang chub sems kyi 'od zer dbyings su 'char :
dpa' brtul myur ba'i shugs kyis 'gro drug sgrol :
rtog 'joms ye shes rdo rje cho 'phrul 'phro :
dam pa'i don gsung gnyis med ston pa'i sku :
smra ba'i seng ge khyod la phyag 'tshal bstod :
rin chen gter ldan 'dod dgur kun skong zhing :
lung dang rig pa gtan tshigs kun gyi mdzod :
brda' can yang dag len pa'i me long gsal :
rdo rje 'jigs byed kun 'dus rig pa'i rgyud :
chos kyi me long de la bdag cag 'dud :
mi g.yo mnyam nyid bde ba chen po'i thugs :
'gag med rgyud sde ma lus 'byung ba'i gsung :
'khor 'das chos kun zil gyis gnon pa'i sku :
dpal chen khro bo'i rgyal la phyag 'tshal bstod :
kun bzang khro mo dbyings phyug rgyal mo ni :
mtha' gnyis dri med kun gyi gshis la gnas :
shes rab rang bzhin bde ba chen po'i dbyings :
rol pa yab kyi dgyes mdzad dpal la bstod :
hU~M:
ye nas gnyis med chos skur dag pa la :
ma rig dbang gis sgro dang skur btab ste :
bde dang sdug bsngal sna tshogs ngo bor smin :
de ldog don phyir rgyal ba'i dam mnos te :
bdag cag ma rig lus dang ngag sems kyis :
bag med tshul gyis dam las 'gal gyur pas :
rgyal ba 'khor bcas thugs dang ci 'gal ba :
thugs rje che mnga' khyed la bzod par gsol :
b+h+rU~M bi shwa bi shud+d+he dz+nyA na tsakra maN+Da la oM AHhU~M:
badzra kro d+ha oM AHhU~M:
badzra kro d+hI oM AHhU~M:
ma sUr+Ya maN+Da la :
hU~M oM swA AMHhA:
kA ma gu Na oM AHhU~M:
badzra ma hA su kha b+ho d+hi tsit+ta oM hU~M:
oM AHhU~M pad+ma ma hA su kha bo d+hi tsit+ta ma hA su kha aM e :
oM AHhU~M:
a haM:
a haM:
a haM:
shrI he ru ka e h+ye hi :
dzaHhU~M baM ho :
hU~M:
'byung ba chen po nam mkha' ni :
'byung ba chen po lnga yi mdzod :
nam mkha' las ni 'dod pa 'byung :
'dod pa'i mchod pa 'byung gyur cig :
zla rgyas la sogs snying po mchog :
mAM sa la sogs rnam lnga'i rdzas :
me tog la sogs tsan dan phreng :
sna tshogs mchod pa 'byung gyur cig :
mi mo rnams kyi reg bya'i mchog :
'khril 'khyud sgyur ba'i gzungs chen ma :
dbang po sbyor bas dgyes mchod de :
bde ba'i mchod pas tshims gyur cig :
rdo rje rol pa'i tshogs mchod 'di :
mchod sprin kun tu rgyas gyur cig :
dug gsum brtsegs pa'i ri bo 'di :
sku gsung thugs kyi klong du bstab :
dug lnga rol pa'i tshogs mchod 'di :
ye shes lnga yi nang du thim :
gzung 'dzin rtog pa'i mtshan ma 'di :
dbyings dang ye shes klong du thim :
'khor ba mtshan ma'i chos can 'di :
chos nyid dbyings kyi ngang du thim :
phung po tshogs kyi yan lag 'di :
rnam rol phung po lnga ru thim :
'byung chen rgyu lnga'i mtshan ma 'di :
mkha' klong 'bar ba lnga ru thim :
rol pa chen po'i mchod sbyin la :
rgyal ba rgya mtsho'i tshogs rnams rol :
bla med tan gan mchod pa 'di :
sngon chad rgyal ba bgrod pa'i lam :
dug gsum gting nas gsod pa'i thabs :
sngon gyi thugs dam bzhin du bzhes :
'chi med rdo rje g.yung drung chu :
ro yi khams rnams slong bar byed :
dug gi phung po 'joms byed pa :
rtsi mchog sman gyi mchod pa bzhes :
ga Na tsakra pany+tsa kA ma gu Na pU dza ho :
rang byung rig pa'i ye shes rgyal ba rnams :
thugs rje brtse ba chen po'i spyan ras kyis :
yud tsam gzigs te bdag la dgongs su gsol :
ye nas gnyis med chos skur dag pa la :
ma rig dbang gis sgro dang skur btab ste :
bde dang sdug bsngal mi bzad rab myong ba :
de ldog phyir na rgyal ba'i dam mnos te :
de las 'gal gyur nongs pa ci mchis pa :
zhal zas tshogs kyis bskang zhing bshags par bgyi :
nam mkha' go skabs med par sprin mthug kyang :
rlung gcig g.yo ba'i skad cig de nyid las :
sprin rnams dengs shing nam mkha' dri med ltar :
bskal par bsags pa'i sgrib pa mthug po rnams :
rgyu mchog sbyar ba'i mchod pa dam pa dang :
tshul bzhi ldan pas bshags shing tshangs byed pa :
thabs dang ldan pa'i sbyor sgrol zab mo dang :
'gro ba'i don du theg chen chos bshad pas :
rab tu skad cig nyid la byang bar 'gyur :
de phyir thabs der brtson pas 'dir 'dus pa :
ma lus nyams pa sor chud dngos grub thob :
rgyal ba rnams kyi go 'phang thob par shog :
e ho shud+d+he :
khaM ho shud+d+he :
laM ho shud+d+he :
raM ho shud+d+he :
yaM ho shud+d+he :
e khaM laM raM yaM shud+d+he shud+d+he a a swA hA:
tsit+ta a pa na ye swA hA:
hU~M hU~M hU~M bi shwa badzra kro d+ha dz+wa la maN+Da la phaT phaT phaT:
ha la ha la ha la hU~M:
e yi tshogs kyi dkyil 'khor nas :
'bar ba gtum chen rngams pa rnams :
khros pa'i yid kyis bskul byas na :
sangs rgyas bsod nams sku yang 'jig :
bdud rtsi lnga dang zas lnga la :
mtshan ma'i ming du bcas nas su :
bkug ste rdo rje phur pas bsgral :
rdul du brlags te tshogs su 'bul :
bo d+hi tsit+ta sid+d+hi ku ru hU~M hU~M:
oM badzra kro d+ha phaT dza :
badzra satwa hU~M:
dz+nyA na satwa oM:
a yaM:
s+pha ra Na phaT:
oM hrIHSh+Ti bi kr-i tA na na sarba sha trUM:
nA sha ya :
nA sha ya :
satwam+b+ha ya :
satwam+b+ha ya :
hU~M phaT:
dz+wa la tsakra :
oM b+h+rU~M:
hU~M b+h+rU~M:
trAM b+h+rU~M:
hrIHb+h+rU~M:
hA b+h+rU~M:
hU~M:
bai DUr sngon po'i rin chen ri rab la :
nyi ma stong gi 'od zer gdal ba ltar :
sems dpa' sngon po 'od kyi dkyil 'khor can :
dpal ldan gzi byin 'bar la phyag 'tshal lo :
'od phung stug po sprin ltar 'khrigs pa yi :
'jigs byed rngams stabs brkyang bskum tshul du bzhugs :
za byed bskal pa'i me ltar 'bar ba ste :
gdug pa thams cad rdo rje'i zhal du 'dren :
mi bzad mche ba gtsigs pa'i zhal gdangs shing :
khams gsum za bar chas pa'i rkan sgra can :
nyi zla rab tu 'bar ba'i sdang mig gis :
bdud dpung sreg par mdzad la phyag 'tshal lo :
'byung po'i sha ni zan las zhim :
gti mug mchod pa bla na med :
bla med mchod pa 'di bzhes la :
sku yi dngos grub bstsal du gsol :
'byung po'i khrag ni chang las zhim :
'dod chags mchod pa bla na med :
bla med mchod pa 'di bzhes la :
gsung gi dngos grub bstsal du gsol :
'byung po'i rus pa mar las zhim :
zhe sdang mchod pa bla na med :
bla med mchod pa 'di bzhes la :
thugs kyi dngos grub bstsal du gsol :
mnyam nyid mi g.yo mnyam pa'i sangs rgyas dpal :
log rtog mtshan ma'i spros pa ngang gis zhi :
dam tshig bzhin las ci bder spyad nas kyang :
mnyam rdzogs chen po'i mchod pa bzhes su gsol :
a la la ho :
hU~M ha he phaT:
a tsan+d+ra maN+Da la :
oM:
s+pha ra Na phaT:
saM ha ra Na hU~M:
oM AHhU~M:
hU~M:
las kyi rdo rje byed par dbang bskur ba'i :
mkha' 'gro lhag sdud ma sring ging gi tshogs :
lhag ma kha chu'i dam la gtogs pa rnams :
dam tshig bzhin du mchod kyis gshegs su gsol :
e A ral+li hriM hriM:
oM DAk+ki A kar+ShA ya :
A kar+ShA ya :
pra be sha ya :
pra be sha ya :
b+han+d+ha ya :
b+han+d+ha ya :
to Sha ya :
to Sha ya :
mo ha ya :
mo ha ya :
sarba badzra DA ki nI nAM:
hr-i da yaM hU~M dza :
dzaHhU~M baM ho :
DAk+ki hU~M dza :
oM shrI he ru ka ma hA badzra sarba duSh+TAM sa ma ya mu dra :
pra b+hany+dza ka hU~M phaT:
oM pad+ma ba Da ba mu kha :
A kar+ShA ya :
A kar+ShA ya :
pra be sha ya :
pra be sha ya :
b+han+d+ha ya :
b+han+d+ha ya :
to Sha ya :
to Sha ya :
sarba badzra DA ki nI nAM:
hr-i da ya :
ha ha :
hi hi :
oM AHhU~M:
oM badzra DA ki nI pra tIts+tsha maM ba liM te hU~M phaT:
oM bud+d+ha DA ki nI pra tIts+tsha maM ba liM te oM phaT:
oM rat+na DA ki nI pra tIts+tsha maM ba liM te trAM phaT:
oM pad+ma DA ki nI pra tIts+tsha maM ba liM te hrIHphaT:
oM karma DA ki nI pra tIts+tsha maM ba liM te AHphaT:
oM gu ru kro d+ha rat+na sa ma ya pra sha b+hurba bud+d+ha k+She Ta k+Sho b+ha ka ra hU~M phaT:
hU~M:
dang po phud kyis mi mchod du :
bcom ldan dpal chen phud kyi bdag :
bar du tshogs kyis mi mchod du :
ma mo mkha' 'gro tshogs kyi bdag :
tha ma lhag mas mi mchod du :
ma tshogs dbang phyug lhag ma'i gnas :
lhag ma kha chus mi gdab tu :
bran pho bran mo kha chu'i bdag :
rnam gsum rim gyis mi mchod du :
bka' dang gzhung lugs rim par yod :
rnam gsum gcig tu mi bsre ru :
chos kyi dbyings su tha mi dad :
las rnams so sor mi 'chol du :
las kyi 'dul skal rim par yod :
sha khrag gtor ma 'di longs la :
bcol ba'i phrin las sgrub par mdzod :
hU~M:
nam mkha' stong la dbang bsgyur ba'i :
mkha' 'gro sum cu rtsa gnyis kyang :[ ÔÅª ]da dung 'jig rten ma 'das pas :
'jig rten las kun khyod la bcol :
rnam lnga'i mchod pa 'di bzhes la :
bcol ba'i las rnams sgrub par mdzod :
stong khams yongs la mnga' mdzad pa'i :
dbang phyug nyi shu rtsa brgyad kyang :
da dung\u0f8e
'jig rten\u0f8e
rnam lnga'i\u0f8e
bcol ba'i\u0f8e
srog dbugs kun la mnga' mdzad pa'i :
skyes bu ging chen bco brgyad kyang :
da dung\u0f8e
'jig rten\u0f8e
rnam lnga'i\u0f8e
bcol ba'i\u0f8e
rdo rje phra men rdzu 'phrul can :
skyes bu lang+ka drug cu yang :
da dung\u0f8e
'jig rten\u0f8e
rnam lnga'i\u0f8e
bcol ba'i\u0f8e
ta kr-ita lcam mor zhal bzhes pa'i :
'bar ma nyul chen brgyad rnams kyang :
da dung\u0f8e
'jig rten\u0f8e
rnam lnga'i\u0f8e
bcol ba'i\u0f8e
sha khrag zhal du gsol mdzad pa'i :
dur khrod dregs pa'i ma mo bdun :
da dung\u0f8e
'jig rten\u0f8e
rnam lnga'i\u0f8e
bcol ba'i\u0f8e
rgyal chen sring mor zhal bzhes pa'i :
sring mo chen mo bzhi rnams kyang :
da dung\u0f8e
'jig rten\u0f8e
rnam lnga'i\u0f8e
bcol ba'i\u0f8e
phyogs bcur khyab par las byed pa'i :
pho nya sum brgya drug cu yang :
da dung\u0f8e
'jig rten\u0f8e
rnam lnga'i\u0f8e
bcol ba'i\u0f8e
ri rab rmang nas 'degs mdzad pa'i :
dbang gi gru 'degs bzhi rnams kyang :
da dung\u0f8e
'jig rten\u0f8e
rnam lnga'i\u0f8e
bcol ba'i\u0f8e
pha rol dmag dpung 'joms mdzad pa'i :
dmag gi rgyal mo mched bzhi yang :
da dung\u0f8e
'jig rten\u0f8e
rnam lnga'i\u0f8e
bcol ba'i las rnams sgrub par mdzod :
ma hA pany+tsa a mr-ita khA hi :
ma hA ba liM ta khA hi :
ma hA rak+ta kha hi :
oM e sa hu :
pe sa hu :
sa ma ya b+hak+Sha hu :
ru lu ru lu hU~M b+h+yo hU~M:
dkyil 'khor rdzogs shing slar ldang ba yang srung shing smon lam bkra shis bya'o :
o rgyan gyi mkhas pa pad+ma bdag gis rgya dpe rang 'gyur du byas pa nan tur du bris pa'o :
