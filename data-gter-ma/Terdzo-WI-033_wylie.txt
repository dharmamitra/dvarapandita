@#//
rdo rje'i nor lha yak+Sha dzam+b+ha la chen po'i sgrub thabs phrin las kyi byang bu 'dod dgu rin chen char 'beb ces bya ba bzhugs so //
na mo gu ru badzra yak+Sha kA la ya /
mi bskyod dbyings las snying rjes khros pa'i gzugs //
nam mkha'i mdangs can 'dod rgu'i char 'beb pa //
gang der 'dud do snyigs 'gro'i mya ngam thang //
rdzogs ldan nor bu'i sprin gyis 'tsho bar mdzod //
'dod rgu'i dpal 'byor bde blag tu rgyas par byed pa mi bskyod dzam+b+ha la'i nor sgrub bya ba la gsum /
sbyor ba rten bca' ba /
dngos gzhi bsnyen sgrub kyi rim pa /
rjes dngos grub blang ba sogs so //
dang po ni /
bkra shis la nyams dga' ba'i gnas su /
nyi ma byang bgrod kyi yar ngo'i tshes gza' skar dus sbyor bzang po'i snga dro'i char gnas khang byi dor byas pa'i gung du stegs bu ser po gru bzhi pa la rin chen 'bru sman spos dang me tog gcal du bkram pa'i steng ras bris kyi dkyil 'khor tshad ldan bkram /
ma 'dzom na 'bru'am me tog gi tshom bu gtso 'khor dgu /
de rgyab bzhi bkod pa'i dbus su khri'u'i steng thugs rten thod pa gser mdog dum bu gsum pa'i nang nyer lnga'i rdzas kyi khu bas byugs shing /
nyer lnga khrol bu sogs rdzas bcud kyis gtams pa'i nang du /
gsung rten rgyas par srog 'khor bcas chog yid bzhin nor bu gzhung gsal lam /
mi 'grub na bsdus pa gang rung mdun phyogs su mgo gzhug ma nor bar bzhag
/sku rten rin po che'am dpal can sa la yab yum gnyis kyi sku gzugs rdzas sngags nang gzhug rab gnas ldan pa'am ma 'byor na bris sku rgyab gzungs can tsakra'i rgyab tu bzhag
/ban+d+ha'i g.yas su yon tan rten rin po che'i snod du gtor ma zur brgyad steng nor bu 'bar ba'i dbyibs can kha zas bzang rgus bskor ba /
g.yon du phrin las rten g.yang phor mar khus bkang ba /
g.yang sgye dang rin chen dar gos 'bru sman sogs dpal can gyi g.yang rdzas gang 'byor /
rgyab tu mda' dar rgyan ldan /
mdun ngos 'bul gtor dkar zlum 'bru sna'i chan bza' btung gi phud dkar skyems dang bcas pa /
chu gnyis nyer spyod sogs bsham /
'byor na steng du gdugs dang bla bre dbub /
mtha' skor du rgyal mtshan dang ba dan bsgreng /
dar dpyang dang rin po che'i phreng bas brgyan te bag dro lhun chags par bya'o //
de la rten gyi srog 'khor bsdus pa ni /
rab dar nag gam mthing shog la gser gyis bri /
ma 'byor na ras sam rgya shog la rin po che bsres pa'i rgya snag gis mu khyud rim pa bdun bskor /
lte bar hU~M/
mtha' skor du hU~M gi dbu nas brtsam ste /
oM dzam+b+ha la dza len+d+ra ya swA hA:
oM yak+Sha kA la dzam+b+ha la dza len+d+ra ya bA su d+hA ri sarba tsit+ta rat+na sid+d+hi hrIM hrIM dzaHswA hA:
de rgyab mu khyud la pad+ma 'dab ma brgyad bris pa'i dbu phyogs nas g.yas skor du 'dab ma re la yab yum sngags gnyis re brtsegs mar bri ste /
oM ma Ni b+ha dra ya swA hA:
oM tsan+d+ra kAn+t+yai swA hA:
oM pUr+Na b+ha dra ya swA hA:
oM dA tA yai swA hA:
oM d+ha naM dA ya swA hA:
oM su dA tA yai swA hA:
oM bai shra ma NA ya swA hA:
oM Ar+Ya yai swA hA:
oM ki li mA li nA swA hA:
oM su b+ha dra yai swA hA:
oM pi tsi kuN+Da lI nA swA hA:
oM gup+ta yai swA hA:
oM mu khen+d+ra ya swA hA:
oM de byA+ai swA hA:
oM tsar+yen+d+ra ya swA hA:
oM swa ra swa t+yA+ai swA hA:
de rgyab mu khyud la nor lha spyi'i gzungs dang rgyal chen sde bzhi'i snying po bri ste /
tad+ya thA:
oM hi li ma Ni b+ha dra :
hi li hi li ma Ni b+ha dra :
ki li ma Ni b+ha dra :
ki li ki li ma Ni b+ha dra :
ku ru ma Ni b+ha dra :
ku ru ku ru ma Ni b+ha dra :
tu ru ma Ni b+ha dra :
tu ru tu ru ma Ni b+ha dra :
su ru ma Ni b+ha dra :
su ru su ru ma Ni b+ha dra :
tsu ru ma Ni b+ha dra :
tsu ru tsu ru ma Ni b+ha dra :
oM e h+ye hi :
tiSh+Tha tiSh+Tha :
sarba ar+tha me sA d+ha ni :
tad+ya thA:
su d+ha ni :
su ra s+ya :
su ma ti :
su pu Shi :
hi li mi li swA hA:
oM d+h+r-iSh+Ta rASh+Ta ya swA hA:
oM bi rU D+ha ka ya swA hA:
oM bi rU pAk+Sha ya swA hA:
oM bai shra ma NA ya swA hA:
de rgyab mu khyud la gong gnon gnyen po'i sngags ni /
oM badzra pA Ni tsaN+Da ma hA ro Sha Na hU~M phaT:
oM baM badzra b+ha ra he kro d+hI kA li ha ri ni sa ra tsa hri ya tsit+ta hrIng hrIng sarba duSh+TAn mA ra ya hU~M phaT:
ces tshar gcig gam gsum tsam bri /
de rgyab mu khyud la /
A li    oM a A:
i I:
u U:
r-i r-I:
l-i l-I:
e ai :
o au :
aM a :
kA li    ka kha ga g+ha nga :
tsa tsha dza dz+ha nya :
Ta Tha Da D+ha Na :
ta tha da d+ha na :
pa pha ba b+ha ma :
ya ra la wa :
sha Sha sa ha k+Sha swA hA:
rten 'brel snying po    oM ye d+harmA he tu pra b+ha bA:
he tun+te ShAn+ta thA ga te h+ya ba dat+ta :
te ShAny+tsa yo ni ro d+ha :
e waM bA dI ma hA shra ma NaHswA hA:rnams dang /
'dod gsol ni /
dpal ldan mgon po dzam+b+ha la yab yum /
nor lha pho brgyad mo brgyad /
nor lha gter bdag bye ba'i 'khor dang bcas pa rnams rten 'di la brtan par bzhugs nas sngon gyi thugs dam ma g.yel bar sgrub pa po la stong gsum 'jig rten 'khor 'das rab 'byams thams cad kyi /
snod kyi 'byung ba'i dwangs ma bcud kyi 'byor pa'i dpal yon dbang po drug gi 'dod yon /
lha'i bdud rtsi klu'i nor bu gnod sbyin gter chen gling bzhi'i mi pho brang mkhar rigs rgyud sras mnga' ris bde skyid dpa' rtsal stobs sra brtan go cha /
rkang bzhi phyugs lo tog 'bru bcud bza' shing sman zhim mngar zas bkrag ldan gos yid 'phrog rgyan brjid can nor /
mkhas pa'i mkhyen rab grub pa'i nus mthu 'phags pa'i spangs rtogs dam pa'i chos bshad sgrub bstan pa 'chi med tshe bsod nams dbang thang snyan grags dpal 'byor nad med bde ba rgas med lang tsho /
mdor na ci bsam yid bzhin du 'grub pa'i phywa g.yang dngos grub ma lus pa thogs med myur du stsol bar mdzad du gsol /
sarba sid+d+hi sdus sdus rat+na puSh+TiM pA shaM ku ru ho :
zhes sam de'i don bsdus pa tsam bri /
de rgyab rdor ra dang phyi rol 'od lnga 'bar ba'i phreng bas bskor /
'dzom na srog 'khor rgyas pa'i rdzas kyi gnad yig las 'byung ba rnams kyis byugs /
ma 'dzom na sman sna rin chen lnga tshan lnga dang /
sa sna chu sna chos sman rnams dri bzang dang sbyar bas byugs /
sbyong khrus rab gnas mdor bsdus byas la legs par bltabs te dar snas dril lo //
gnod sbyin rgyun mchod kyi spos sbyor ni /
bzang drug
/tsan+dan dkar dmar /
a ga ru /
dri bzang /
ga pur /
shu dag
/shing tshwa /
spos dkar /
spang spos /
la phug
/go snyod /
tong kun rnams sbyar ba'o //
spyir 'di'i rten gyi gtso bo thod pa mtshan ldan med ka med yin yang ma 'dzom pa dang nyin chog lta bur /
dkyil 'khor dbus su gtor ma gong gsal sngags rnams gzungs bsgril byas nas bcug pa bsham /
rgyab tu bris sku bkram /
med na tsakli gtor ma la btsugs shing dar gur dbub /
g.yas g.yon du phywa cha dkor cha gang 'byor gyi sgrom dang snod /
mdun du mchod gtor tsam bkod pas chog pa'ang gzhung gi dgongs pa'o //
gzhan yang chu sbyin gyi chas /
dkar mngar /
tshogs mchod /
sngon gtor sogs nyer mkho'i yo byad rnams tshogs par bya'o //
!
//gnyis pa dngos gzhi bsnyen sgrub kyi rim pa la bzhi /
cho ga'i sngon 'gro /
bdag bskyed /
mdun bskyed /
thun mtshams kyi bya ba rnams so //
dang po ni /
brgyud 'debs sngon du 'gro bas skyabs 'gro ni /
na mo :
bdag dang khams gsum 'gro ba kun :
dkon mchog gsum la skyabs su mchi :
rtsa ba gsum gyi byin gyis rlobs :
sku gsum ngang du gnas gyur cig :
lan gsum /
sems bskyed pa ni /
bdag gis sems can thams cad kun :
sangs rgyas sa la 'god pa'i phyir :
gnod sbyin dbang po'i bskyed bzlas dang :
mchod bstod sgrub la brtson par bgyi :
lan gsum /
nyin dang por bgegs gtor byin brlab pa /
mgron 'gugs pa /
sngags sngos lan gsum bcas spyi ltar bya /
bka' bsgo ba ni /
hU~M:
rtsa gsum lha yi dkyil 'khor 'dir :
bgegs tshogs 'dug pa'i skabs med pas :
rang rang gnas su bde bar dengs :
'das na brlag par gdon mi za :
hU~M bzhi'i drag sngags brjod /
gu gul yungs thun sogs kyis bskrad /
srung mtshams gcad pa ni /
hU~M:
nga ni mnyam nyid ngang gis khro :
thugs rje khros pa'i rang rtsal las :
rdo rje me mtshon khro tshogs kyis :
bgegs kyi sbyor ba mtshams bcad do :
badzra kro d+ha rak+Sha hU~M:
mchod gtor byin brlab ni /
raM yaM khaM:
rnam dag chos dbyings ngang nyid las :
rang byung mchod pa'i phung po ni :
kun bzang mchod pa'i sprin lta bu :
dpag yas nam mkha' mdzod du gyur :
oM badzra ar+g+haM sogs nas /
shab+da AHhU~M:
zhes dang nam mkha' mdzod kyi sngags rgya lan gsum gyis brlab bo //
gnyis pa bdag bskyed gsang ba'i bdag po'i sgom bzlas ni /
hU~M:
spros bral ngang las ye shes rtsal :
'bar ba hU~M gi 'od zer gyis :
snod bcud zhen 'dzin stong par sbyangs :
'od gsal ngang las skad cig gis :
sra brtan rdo rje'i srung 'khor dang :
rang byung lhun grub pho brang dbus :
pad nyi dregs pa'i gdan gyi steng :
hU~M las sku bzhengs gsang ba'i bdag :
mthing nag char sprin 'khrugs pa'i mdog :
zhal gcig phyag bzhi khro gtum nyams :
rtsa phyag sdigs mdzub sbrel ba yis :
rdo rje dril 'dzin yum la 'khril :
lhag ma lcags kyu zhags pa gdengs :
phag mo gri thod 'dzin pas 'khyud :
khro bo'i chas rdzogs dor stabs kyis :
ye shes me phung klong du 'gying :
phyogs bzhir dpa' bo sde bzhi po :
so so'i rigs kyi mkha' 'gror bcas :
dkar ser dmar mthing g.yas rang rtags :
g.yon rnams thod pa khrag bkang rol :
'bar zhing chags pa'i nyams 'gyur rdzogs :
thod sbrul rin chen rus pas brgyan :
pad nyi bdud bzhi'i gdan la rol :
gzhan yang steng 'og bar mtshams kun :
bdag skyob lha dang mkha' 'gro'i tshogs :
char sprin gtibs pa ji bzhin gsal :
dam tshig ye shes dbyer med pa'i :
gnas gsum yi ge gsum gyis mtshan :

thugs dbus nyi steng rdo rje'i sbubs :
hU~M mthar sngags kyi phreng bas bskor :
bzlas pas rgyud bskul 'od zer 'phros :
rtsa gsum rgyal ba rab 'byams kyi :
byin rlabs nus stobs bdag la thim :
gsang bdag dpal dang dbyer med bsam :
oM badzra pA Ni tsan+Da ma hA ro Sha Na hU~M phaT:
ces bzla ba ni bsnyen pa ste tshad 'bum phrag gnyis so //
de'i grangs thems nas sgrub pa dang las sbyor sbrel ba ni /
slar yang gtso 'khor thams cad kyi :
thugs nas 'bar ba'i 'od zer gyis :
bgegs kyi tshogs rnams tshar bcad cing :
gnod sbyin nor bdag las la bskul :
gang 'dod dngos grub thob par gyur :
oM badzra pA Ni tsaN+Da ma hA ro Sha Na sarba duSh+TAn mA ra ya hU~M phaT:
ces bzla /
tshad 'bum phrag gcig go
/yum dang 'khor sngags ni /
oM baM badzra b+ha ra he kro d+hI kA li ha ri ni sa ra tsa hri ya tsit+ta hrIM hrIM sarba duSh+TAn mA ra ya hU~M phaT:
ces bzla /
tshad khri phrag gcig go
/nor sgrub dkyus 'gre tsam la'ang bzlas grangs mang nyung de'i rigs pas dpag
/gsum pa mdun bskyed nor lha'i bsnyen sgrub ni /
dkyil 'khor dang rten rdzas rnams la dmigs te /
hU~M:
skye med chos dbyings rnam dag las :
snang stong sgyu ma'i ting 'dzin rtsal :
mdun du rin chen gzhal med khang :
gru bzhi sgo bzhi mtshan nyid rdzogs :
'dod rgu'i 'byor pas yongs gang dbus :
rab tu rgyas pa'i pad+ma ni :
sna tshogs mdog can 'od du 'bar :
de yi ze'u 'brur nyi ma dang :
yid bzhin gter gyi bum pa che :
gnod sbyin pho mo zung bcas pa'i :
steng du hU~M yig mthing nag 'bar :
de las rdo rje hU~M gis mtshan :
kun tu khyab pa'i 'od zer gyis :
'khor 'das dpal 'byor dwangs bcud bsdus :
mthing nag 'od kyi gong bur 'dril :
de nyid yongs gyur skad cig gis :
bcom ldan mgon po dzam+b+ha la :
nor lha bye ba'i bdag po'i tshul :
gnag cing snum pa'i mdangs 'od 'tsher :
zhal gcig phyag bzhi spyan gsum g.yo :
mche ba bzhi gtsigs khro gnyer bsdus :
mi'u thung gtum zhing khros pa'i nyams :
phyag g.yas rdo rje'i tho ba gsor :
log 'dren 'byung po'i spyi nas 'gems :
g.yon pas nor bu'i rgyal mtshan bsgrengs :
mi mthun bdud kyi dpung las rgyal :
g.yas 'og rin chen thod pa bsnams :
sgrub pa po la dngos grub ster :
g.yon 'og brjid ldan ne'u le bzung :
'dod rgu'i longs spyod char ltar 'beb :
dbu skra dmar ser gyen du brdzes :
thod skam rat+na'i rtse bran dbus :
pad+ma nyi zla'i gdan gyi steng :
rigs bdag mi bskyod rdo rje bzhugs :
sku la stag lpags sham thabs 'phyang :
sbrul rigs lnga dang rin chen brgyan :
rtags kyi mtshan ma 'greng zhing 'bar :
zhabs gnyis g.yon brkyang dor stabs kyis :
ye shes me 'od klong na rol :
g.yon na nor rgyun lha mo ljang :
lcags kyu gter bum bsnams pas 'khyud :
phyogs mtshams 'dab brgyad pad+ma la :
nor bu bzang sogs gnod sbyin brgyad :
rang rang rigs kyi yum dang 'khril :
in+d+ra nI la'i mdangs 'od 'tsher :
yab rnams ban+d+ha ne 'u le :
yum rnams lcags kyu gter bum bsnams :
dar dang rin chen me tog brgyan :
nyi ma nor skyug pho mo'i steng :
sgeg mdzes khro bo'i nyams ldan 'gying :
sgo bzhir rgyal po chen po bzhi :
phyi nang bar mtshams khor yug tu :
'jig rten skyong ba'i sde dpon dang :
nor lha gter bdag bye ba'i tshogs :
sprin phung gtibs pa lta bur bzhugs :
gnas gsum oM AHhU~M gis mtshan :
rang gi thugs nas 'od 'phros pas :
ye shes sems dpa' spyan drangs gyur :
ces dam tshig gi dkyil 'khor bskyed pa la ye shes kyi 'khor lo bkug pa ni /
spos sbyor bsreg
/dbyangs rol gdung shugs dang bcas te /
hU~M:
byang phyogs gter gyi gzhal yas nas :
dpal ldan mgon po dzam+b+ha la :
nor lha bye ba'i tshogs dang bcas :
mchod cing bstod phyir spyan 'dren na :
sems can dbul zhing phongs pa yi :
mgon skyabs mdzad par zhal bzhes shing :
dam bcas dus ni deng lags pas :
ma thogs myur du gshegs su gsol :
bgegs kyi sbyor ba rgyun chod la :
tshe bsod dpal dang 'byor pa spel :
srid gsum phywa g.yang longs spyod kyi :
dngos grub 'dod rgu'i byin chen phob :
oM yak+Sha dzam+b+ha la sa pa ri wA ra badzra sa ma ya dzaHdza :
zhes spyan drang /
bzhugs gsol phyag 'tshal ba ni /
hU~M:
dam tshig ye shes dbyer med par :
bkra shis dge ba'i gdan la bzhugs :
mi bskyod rdo rje'i bdag nyid la :
gus shing dang bas phyag 'tshal lo :
dzaHhU~M baM ho :
sa ma ya A sa na tiSh+Tha lhan :
na mo na ma mi :
phyi nang gi mchod pa ni /
hU~M:
nor lha gter bdag 'khor bcas la :
stong gsum 'jig rten rab 'byams kyi :
mchod yon bdud rtsi zhal du 'bul :
chu gtsang 'dag chal zhabs la 'bul :
mtshar sdug me tog dbu la 'bul :
bsung zhim bdug spos shangs la 'bul :
gzi ldan sgron me spyan la 'bul :
dri bzang char rgyun sku la 'bul :
bcud ldan zhal zas ljags la 'bul :
rol mo'i sgra dbyangs snyan la 'bul :
bzhes nas 'dod rgu'i dngos grub stsol :
oM Ar+Ya dzam+b+ha la sa pa ri wA ra ar+g+haM pA d+yaM puSh+pe d+hU pe A lo ke gan+d+he nai bid+yA shab+da pra tIts+tsha swA hA:
hU~M:
nor lha gter bdag 'khor bcas la :
stong gsum 'jig rten rab 'byams kyi :
yid 'ong gzugs kyi mchod pa 'bul :
snyan 'gyur sgra yi mchod pa 'bul :
sim byed dri yi mchod pa 'bul :
zhim mngar ro yi mchod pa 'bul :
'jam 'khril reg bya'i mchod pa 'bul :
bde chen chos kyi mchod pa 'bul :
bzhes nas 'dod rgu'i dngos grub stsol :
oM Ar+Ya dzam+b+ha la sa pa ri wA ra rU pa shab+da gan+d+he ra sa spar+she d+harma ma hA su kha pra tIts+tsha swA hA:
hU~M:
nor lha gter bdag 'khor bcas la :
stong gsum 'jig rten rab 'byams kyi :
dge legs rtags kyi mchod pa 'bul :
bkra shis rdzas kyi mchod pa 'bul :
rgyal srid gter gyi mchod pa 'bul :
bzhes nas 'dod rgu'i dngos grub stsol :
oM Ar+Ya dzam b+ha la sa pa ri wA ra aSh+Ta mang+ga laM pU dza ho :
mang+ga laM ku ru pU dza ho :
shrI ma hA rat+na pU dza ho :
hU~M:
nor lha gter bdag 'khor bcas la :
stong gsum 'jig rten rab 'byams kyi :
snod bcud 'byor pa'i maN+Dal 'bul :
bzhes nas 'dod rgu'i dngos grub stsol :
oM Ar+Ya dzam b+ha la sa pa ri wA ra sarba maN+Dal pU dza ho :
hU~M:
nor lha gter bdag 'khor bcas la :
stong gsum 'jig rten rab 'byams kyi :
'dod yon gtor ma'i mchod pa 'bul :
dkar mngar phud kyi mchod pa 'bul :
zas mchog bcud kyi mchod pa 'bul :
bzhes nas 'dod rgu'i dngos grub stsol :
oM Ar+Ya dzam b+ha la sa pa ri wA ra ma hA ba liM ta khA hi :
ma hA su ra sA khA hi :
ma hA ra sa yA na khA hi :
zhes 'bul /
bstod pa ni /
hU~M:
mi bskyod ye shes rdo rje sems :
'gro ba'i don du sems dpa'i tshul :
gnod sbyin gter gyi khyab bdag la :
mchod cing bstod de phyag kyang 'tshal :
sku mdog gnag cing snum 'od 'tsher :
zhal gcig phyag bzhi khro zhing sgeg :
mi'u thung gtum pa'i tshul 'chang la :
mchod cing bstod de phyag kyang 'tshal :
dbu skra dmar ser gyen du brdzes :
thod skam nor bu'i rtse bran dang :
rigs bdag cod pan 'chang ba la :
mchod cing bstod de phyag kyang 'tshal :
spyan gsum dmar zlum 'khyil zhing gzigs :
zhal gdangs ljags 'dril mche ba gtsigs :
bdud bzhi 'dul mdzad dpa' bo cher :
mchod cing bstod de phyag kyang 'tshal :
phyag bzhi'i tho bas log 'dren 'dul :
nor bu'i rgyal mtshan phyogs las rgyal :
khams gsum kun gyi dbang phyug la :
mchod cing bstod de phyag kyang 'tshal :
thod pas 'dod pa'i dngos grub ster :
nor skyug gter gyi char chen 'beb :
sgrub po'i re skong dzam+b+ha lar :
mchod cing bstod de phyag kyang 'tshal :
sbrul dang rin chen rus pa sogs :
'dod yon ma spangs longs spyod rgyan :
che ba'i yon tan yongs rdzogs lhar :
mchod cing bstod de phyag kyang 'tshal :
bde chen mtshan ma rab tu bsgrengs :
gter bum nor sbyin gdan du bting :
yak+Sha bye ba'i sde dpon cher :
mchod cing bstod de phyag kyang 'tshal :
btsun mo dpal ldan nor gyi rgyun :
brla g.yon 'khyud cing 'khril ba'i tshul :
dngos grub gter gyi dbang phyug mar :
mchod cing bstod de phyag kyang 'tshal :
phyogs mtshams skyong ba'i gter bdag che :
gnod sbyin dbang po yab dang yum :
rang rang rigs kyi 'khor bcas la :
mchod cing bstod de phyag kyang 'tshal :
sgo bzhi srung ba'i nor lha che :
'jig rten dpal mgon rgyal chen bzhi :
btsun mo sras dang g.yog bcas la :
mchod cing bstod de phyag kyang 'tshal :
gzhan yang gter gyi pho brang cher :
dam tshig thugs rjes bzhugs pa yi :
nor lha bye ba'i tshogs rnams la :
mchod cing bstod de phyag kyang 'tshal :
nongs bshags 'dod don gsol ba ni /
oM:
bdag cag ma rig 'khrul pa yis :
nor lha gter bdag tshogs rnams kyi :
thugs dang 'gal ba'i las bgyis pa :
snying nas 'gyod pas mthol zhing bshags :
ye shes chen pos bzod par bzhes :
rdo rje'i tshe dang g.yung drung lus :
gnod sbyin gter gyi longs spyod sogs :
dngos grub ma lus bstsal du gsol :
oM dzam b+ha la sarba sid+d+hi pha la hU~M:
zhes phrin las kyi gzhung bsrangs nas /
lha sku'i gsal snang la sems yun ring gzung /
bzlas pa'i thog mar bsnyen pa ni /
bdag nyid lha yi thugs ka nas :
'od dmar lcags kyu'i dbyibs can 'phros :
mdun bskyed thugs kar nyi ma'i steng :
rdo rje rtse lnga'i lte bar hU~M:
sngags kyi phreng bas bskor la thim :
nus pa bskyed cing gzi byin 'bar :
thugs dam rgyud bskul 'od zer tshogs :
mkha' la sprin ltar khyab pa las :
'dod rgu'i char chen 'beb par bsam :
oM dzam b+ha la dza len+d+ra ya swA hA:
zhes 'bum phrag bcu bzla ba ni grangs kyi tshad do //
de nas sgrub pa ni /
slar yang thugs ka'i 'od zer gyis :
mdun bskyed 'khor bcas thugs rgyud bskul :
gtum zhing sgeg pa'i gzi byin bskyed :
rdo rje'i sngags kyi sgra chen bsgrags :
ye shes 'od zer mkha' khyab 'phros :
stong gsum 'jig rten khams kun g.yos :
'khor 'das kun gyi bcud dang dpal :
lha klu mi yi longs spyod tshogs :
rang dbang med par 'ubs kyis bsdus :
bdag gi bang mdzod gnas khang dang :
yul phyogs thams cad phyur bur khengs :
dwangs ma rten rdzas rnams la thim :
yid bzhin 'dod 'jo'i dpal du bsam :
oM yak+Sha kA la dzam+b+ha la dza len+d+ra ya bA su d+hA ri sarba tsit+ta rat+na sid+d+hi hrIng hrIng dzaHswA hA:
zhes 'bum phrag bzhi bzla bar gsungs so //
bzhi pa thun mtshams kyi bya ba ni /
bzlas thun 'jog pa na mchod bstod rgyas par grub na legs kyang mi lcogs na sngags tsam gyis mchod /
bstod pa thog mtha'i sh+lo ka re re bya /
!
chu sbyin ni /
rang gi mdun du zangs gzhong gi nang du sku'am bshos bu nor gzugs ma bsham /
chu bum 'du byas la /
zangs gzhong gi nang du sna tshogs pad+ma 'dab brgyad kyi lte bar nyi ma gter bum gnod sbyin pho mo la zhabs brten pa'i mgon po dzam b+ha la nag po yum nor rgyun mas 'khyud pa /
'dab ma brgyad la gnod sbyin pho mo brgyad /
phyi rol du gter bdag bye ba'i 'khor dang bcas pa gsal ba'i gnas gsum du yi ge 'bru gsum gyis mtshan pa'i 'od zer gyis /
rten gyi gnas nas ye shes pa spyan drangs /
badzra sa mA dzaH
dzaHhU~M baM hoH
gnyis su med par gyur /
bdag nyid gsang ba'i bdag po'i phyag g.yas pa'i mthil du zla ba la baM yig gis mtshan pa las bdud rtsi'i chu rgyun dpag tu med pa babs pas gnod sbyin 'khor bcas shin tu dgyes par gyur :
chu rgyun bar ma chad du sbreng la /
oM dzam+b+ha la dza len+d+ra ya swA hA:
oM in+d+ra nI mu khaM b+h+ra ma ri swA hA/
oM dzam+luM swA hA:
baM badzra a mr-ita u da ka hU~M hU~M:
zhes brgya rtsa brgyad sogs 'bul /
dzam b+ha la'i zhal dang nor skyug dang ba spu'i khung bu tshun chad nas 'dod rgu'i char chen po babs par bsam :
mthar /
ar+g+haM sogs kyis mchod /
'og nas 'byung ba'i shwa lo ka hU~M:
byang phyogs gter gyi gzhal yas nas :
dpal ldan mgon po dzam+b+ha la :
nor lha bye ba'i tshogs bcas la :
mchod cing bstod de phyag kyang 'tshal :
zhes bstod /
ye shes pa rten la thim :
dam tshig pa 'od du zhu ba'i chu 'dod rgu'i bdud rtsir bsam la :
oM dzaM b+ha la sarba sid+d+hi pha la hU~M:
zhes chu thigs lcer bzhag la dngos grub blang /
khyim dang bang mdzod zhing lhas sogs su 'thor /
'di ni nor lha spyi'i dam tshig gal po che yin pas dus rgyun du ma chag pa grub na legs shing /
de'i skabs su'ang 'don sgom 'di ltar la /
rten gyi gnas nas zhes pa'i tshab tu /
rang bzhin gyi gnas nas /
zhes dang /
ye shes pa rang la thim :
zhes pa ni khyad par ro //
!
//gtor ma 'bul ba ni /
raM yaM khaM:
rin po che'i snod yangs shing rgya che bar gtor ma bdud rtsi'i rgya mtsho kha dog dri ro nus mthu phun sum tshogs pa 'dod yon mi zad pa'i sprin phung 'phro bar gyur /
oM AHhU~M:
gsum /
gnod sbyin dbang po 'khor dang bcas pa'i ljags 'od zer gyi sbu gus gtor ma'i bcud drangs te gsol bas dgyes par gyur /
oM yak+Sha kA la dzam+b+ha la dza len+d+ra ya swA hA pU dza ba liM ta kha kha khA hi khA hi :
zhes lan lnga'am bdun gyis 'bul /
ar+g+haM sogs kyis mchod /
hU~M:
byang phyogs gter gyi gzhal yas nas :
dpal ldan mgon po dzam+b+ha la :
nor lha bye ba'i tshogs bcas la :
mchod cing bstod de phyag kyang 'tshal :
bdud rtsi mchog gi mchod yon dang :
me tog la sogs nyer spyod tshogs :
bza' bca' btung ba dang bcas pa'i :
'dod yon gtor ma 'di bzhes la :
bdag cag rnal 'byor bar chad sol :
tshe dang bsod nams snyan grags spel :
'dzad med 'bru nor longs spyod dang :
gnod sbyin gter gyi dngos grub stsol :
oM shrI yak+Sha dzam+b+ha la sid+d+hi pha la ho :
zhes bstod cing phrin las bcol /
gtor ma phud dang bcas pa mdzod phugs sogs gtsang sar gshegs pa'am rang gis dngos grub tu rol /
phyir mi gtong ba gnad do //
!
//tshogs mchod 'bul ba ni /
dkar mngar la du la phug sogs gtsang zhing bsod pa'i bza' btung bsham /
raM yaM khaM:
rin po che'i snod yangs shing rgya che bar tshogs mchod bdud rtsi'i rgya mtsho kha dog dri ro nus mthu phun sum tshogs pa 'dod yon mi zad pa'i sprin phung 'phro bar gyur /
oM AHhU~M:
lan gsum gyis byin brlab /
tshogs phud cha lngar bsgos pa'i dang po /
tshogs mchod 'dod pa'i yon tan lnga dang ldan pa 'di nyid rigs bdag bla ma mi bskyod rdo rje'i zhal du 'bul lo //
byin gyis brlab par mdzad du gsol /
oM gu ru badzra ak+Sho b+h+yaHsarba kA ma gu Na ga Na pU dza ho :
gnyis pa /
tshogs mchod 'dod pa'i yon tan lnga dang ldan pa 'di nyid yi dam phyag na rdo rje'i zhal du 'bul lo //
mchog thun mong gi dngos grub stsol bar mdzad du gsol /
oM badzra pA Ni tsaN+Da ma hA ro Sha Na hU~M phaT:
sarba kA ma gu Na ga Na pU dza ho :
gsum pa /
tshogs mchod 'dod pa'i yon tan lnga dang ldan pa 'di nyid dpa' bo dang mkha' 'gro ma rnams la 'bul lo //
phrin las rnam bzhi thogs med du sgrub par mdzad du gsol /
oM baM badzra b+ha ra he ha ri ni sa ra tsa hri ya sarba sid+d+hi hU~M:
sarba kA ma gu Na ga Na pU dza ho :
bzhi pa /
tshogs mchod 'dod pa'i yon tan lnga dang ldan pa 'di nyid dkyil 'khor gtso bo dpal ldan rdo rje dzam+b+ha la yab yum gyi zhal du 'bul lo //
mi 'dzad gter gyi dngos grub chen po bstsal du gsol /
oM badzra yak+Sha dzam+b+ha la dza len+d+ra ya swA hA:
sarba kA ma gu Na ga Na pU dza ho :
lnga pa /
tshogs mchod 'dod pa'i yon tan lnga dang ldan pa 'di nyid phyogs mtshams skyong ba'i gnod sbyin yab yum brgyad /
rgyal po chen po sde bzhi /
nor lha gter bdag bye ba'i tshogs dang bcas pa rnams la 'bul lo //
longs spyod nor gyi dngos grub chu bo'i rgyun bzhin du stsol bar mdzod cig
/oM yak+Sha bA su de ba sarba sid+d+hi hrIng dza :
sarba kA ma gu Na ga Na pU dza ho :
zhes pa rnams kyis phul /
bar pa dngos grub tu dmigs la rang gis rol /
lhag ma changs bu byas la /
lhag gtor 'dod pa'i yon tan lnga dang ldan pa 'di nyid lhag ma la dbang ba'i 'byung po rnams la sbyin no //
dgyes shing tshims nas byang chub kyi sems dang ldan par gyur cig
/oM uts+tshiSh+Ta ba liM ta b+huny+dza ho :
zhes sbyin /
'dir rtsa ba'i gzhung du sngags bsngos rkyang pa las ma gsungs shing tshig lhug rnams gsar du spros pa yin pas bsdu na sngags bsngos kho nas chog
/phrin las tshar gcig kho na'i skabs 'di rnams tshang ba gtang /
thun gsum byed na bzlas pa mchod bstod bcas grub pa dang /
thun dang po la chu sbyin /
bar par gtor 'bul /
phyi ma la tshogs mchod phul bas 'thus so //
!
//de nas thugs dam bskul ba ni /
bdag gi thugs ka'i 'od zer gyis :
mdun bskyed 'khor bcas thugs rgyud bskul :
gtum zhing sgeg pa'i gzi byin bskyed :
rdo rje'i sngags kyi sgra chen bsgrags :
ye shes 'od zer mkha' khyab 'phros :
stong gsum 'jig rten khams kun g.yos :
'khor 'das kun gyi bcud dang dpal :
lha klu mi yi longs spyod tshogs :
rang dbang med par 'ubs kyis bsdus :
bdag gi bang mdzod gnas khang dang :
yul phyogs thams cad phyur bur khengs :
dwangs ma rten rdzas rnams la thim :
yid bzhin 'dod 'jo'i dpal du gyur :
ces gong gi sgrub bzlas skabs kyi dmigs pa bzhin gsal gdab /
gtor ma gser skyems sogs mchod pa'i dpung bskyed /
sbyar spos bsreg
/dbyangs rol gdung shugs bcas pas mda' dar g.yab la /
hU~M:
bkra shis yid 'ong grub pa'i zhing :
longs spyod gter gyi pho brang nas :
rigs kyi khyab bdag dzaM b+ha la :
btsun mo dpal ldan nor gyi rgyun :
nor lha rab 'byams tshogs dang bcas :
rtse gcig gus pas sgrub lags na :
byams pa'i zhal bzang dus 'dir ston :
dgyes pa chen po'i gzi byin skyed :
dngos bshams yid las byung ba yi :
nyer spyod 'dod yon sprin ltar gtibs :
snod bcud ri gling 'byor pa'i tshogs :
bkra shis rtags rdzas rgyal srid bdun :
bum bzang 'dod 'jo dpag bsam shing :
gtor ma skyems phud ro bcud ldan :
zad mi shes pa'i longs spyod kyis :
g.yar dam bskang zhing nyams chag bshags :
mos shing gdung bas rgyud bskul na :
thugs rje thugs dam dbyings nas dgongs :
stong gsum 'khor 'das rab 'byams kyi :
snod kyi 'byung ba'i phywa g.yang khug :
bcud kyi 'byor pa'i phywa g.yang khug :
mdzes sdug gzugs kyi phywa g.yang\u0f8e
snyan brjid sgra yi phywa g.yang\u0f8e
bsung zhim dri yi phywa g.yang\u0f8e
bcud ldan ro yi phywa g.yang\u0f8e
'jam 'khril reg bya'i phywa g.yang\u0f8e
yid mthun chos kyi phywa g.yang\u0f8e
lha yi bdud rtsi'i phywa g.yang\u0f8e
klu yi nor bu'i phywa g.yang\u0f8e
gnod sbyin gter gyi phywa g.yang\u0f8e
gling bzhi mi yi phywa g.yang\u0f8e
pho brang mkhar gyi phywa g.yang\u0f8e
rigs rgyud sras kyi phywa g.yang\u0f8e
mnga' ris bde skyid phywa g.yang\u0f8e
dpa' rtsal stobs kyi phywa g.yang\u0f8e
sra brtan go cha'i phywa g.yang\u0f8e
rkang bzhi phyugs kyi phywa g.yang\u0f8e
lo tog 'bru bcud phywa g.yang\u0f8e
bza' shing sman gyi phywa g.yang\u0f8e
zhim mngar zas kyi phywa g.yang\u0f8e
bkrag can gos kyi phywa g.yang\u0f8e
yid 'phrog rgyan gyi phywa g.yang\u0f8e
brjid can nor gyi phywa g.yang\u0f8e
mkhas pa'i mkhyen rtsal phywa g.yang\u0f8e
grub pa'i nus mthu'i phywa g.yang\u0f8e
'phags pa'i spangs rtogs phywa g.yang\u0f8e
dam pa'i chos kyi phywa g.yang\u0f8e
bshad sgrub bstan pa'i phywa g.yang\u0f8e
'chi med tshe yi phywa g.yang\u0f8e
bsod nams dbang thang phywa g.yang\u0f8e
snyan cing grags pa'i phywa g.yang\u0f8e
dpal dang 'byor pa'i phywa g.yang\u0f8e
nad med bde ba'i phywa g.yang\u0f8e
rgas med lang tsho'i phywa g.yang\u0f8e
ci bsam 'grub pa'i phywa g.yang\u0f8e
phywa khug g.yang skyobs dngos grub stsol :
bkra shis bde legs rgyas par mdzod :
oM dzam b+ha la dza len+d+ra ya swA hA:
shrI bA su d+hA ri NI sarba sid+d+hi sdus sdus rat+na puSh+TiM pA shaM ku ru ho :
hU~M:
shar nas dngos grub stsol ba'i lha :
gnod sbyin sde dpon nor bu bzang :
btsun mo dpal ldan zla ba'i 'od :
sras 'khor sprul par bcas pa rnams :
rtse gcig gus pas sogs nas :[ ÔÅª ]bkra shis bde legs rgyas par mdzod :
oM ma Ni b+ha dra ya tsan+d+ra kAn+t+yai swA hA:
sarba sid+d+hi sdus sdus rat+na puSh+TiM pA shaM ku ru ho :
hU~M:
lho nas dngos grub stsol ba'i lha :
gnod sbyin sde dpon gang ba bzang :
btsun mo dpal ldan nor sbyin ma :
sras 'khor sprul par bcas pa rnams :
rtse gcig gus pas sogs 'gre /
oM pUr+Na b+ha dra ya dA tA yai swA hA:
sarba sid+d+hi sdus sdus rat+na puSh+TiM pA shaM ku ru ho :
hU~M:
nub nas dngos grub stsol ba'i lha :
gnod sbyin sde dpon nor sbyin dang :
btsun mo dpal ldan rab sbyin ma :
sras 'khor sprul par bcas pa rnams :
rtse gcig gus pas sogs /
oM d+ha naM dA ya su dA tA yai swA hA:
sarba sid+d+hi sdus sdus rat+na puSh+TiM pA shaM ku ru ho :
hU~M:
byang nas dngos grub stsol ba'i lha :
gnod sbyin sde dpon rnam thos sras :
btsun mo dpal ldan 'phags ma dang :
sras 'khor sprul par bcas pa rnams :
rtse gcig gus pas sogs /
oM bai shra ma NA ya Ar+Ya yai swA hA:
sarba sid+d+hi sdus sdus rat+na puSh+TiM pA shaM ku ru ho :
hU~M:
shar lho'i dngos grub stsol ba'i lha :
gnod sbyin sde dpon rol pa'i phreng :
btsun mo dpal ldan rab bzang ma :
sras 'khor sprul par bcas pa rnams :
rtse gcig gus pas sogs /
oM ki li mA li nA su b+ha dra yai swA hA:
sarba sid+d+hi sdus sdus rat+na puSh+TiM pA shaM ku ru ho :
hU~M:
lho nub dngos grub stsol ba'i lha :
gnod sbyin sde dpon kuN+Da lI:
btsun mo dpal ldan rab sbas ma :
sras 'khor sprul par bcas pa rnams :
rtse gcig gus pas sogs /
oM pi tsi kuN+Da lI nA gup+ta yai swA hA:
sarba sid+d+hi sdus sdus rat+na puSh+TiM pA shaM ku ru ho :
hU~M:
nub byang dngos grub stsol ba'i lha :
gnod sbyin sde dpon sgo yi dbang :
btsun mo dpal ldan mdzes ma dang :
sras 'khor sprul par bcas pa rnams :
rtse gcig gus pas sogs /
oM mu khen+d+ra ya de byA+ai swA hA:
sarba sid+d+hi sdus sdus rat+na puSh+TiM pA shaM ku ru ho :
hU~M:
byang shar dngos grub stsol ba'i lha :
gnod sbyin sde dpon g.yo ba'i dbang :
btsun mo dpal ldan dbyangs can ma :
sras 'khor sprul par bcas pa rnams :
rtse gcig gus pas sogs /
oM tsar+yen+d+ra ya swa ra swa t+yA+ai swA hA:
sarba sid+d+hi sdus sdus rat+na puSh+TiM pA shaM ku ru ho :
hU~M:
dkyil 'khor chen po'i sgo bzhi nas :
sgrub la bar chad zlog pa dang :
dngos grub stsol bar zhal bzhes pa'i :
mthu chen rgyal po chen po bzhi :
rang rang rigs kyi dpung bcas rnams :
rtse gcig gus pas sogs /
oM d+h+r-iSh+Ta rASh+Ta ya bi rU D+ha ka ya bi rU pAk+Sha ya bai shra ma NA ya swA hA:
sid+d+hi sdus sdus rat+na puSh+TiM pA shaM ku ru ho :
hU~M:
gzhan yang steng 'og bar mtshams nas :
dngos grub rin chen char 'beb pa'i :
nor lha gter bdag rab 'byams tshogs :
rtse gcig gus pas sogs /
tad+ya thA:
oM hi li ma Ni b+ha dra :
hi li hi li ma Ni b+ha dra :
ki li ma Ni b+ha dra :
ki li ki li ma Ni b+ha dra :
ku ru ma Ni b+ha dra :
ku ru ku ru ma Ni b+ha dra :
tu ru ma Ni b+ha dra :
tu ru tu ru ma Ni b+ha dra :
su ru ma Ni b+ha dra :
su ru su ru ma Ni b+ha dra :
tsu ru ma Ni b+ha dra :
tsu ru tsu ru ma Ni b+ha dra :
oM e h+ye hi :
tiSh+Tha tiSh+Tha :
sarba ar+tha me sA d+ha ni :
tad+ya thA:
su d+ha ni :
su ra s+ya :
su ma ti :
su pu Shi :
hi li mi li swA hA:
sarba sid+d+hi sdus sdus rat+na puSh+TiM pA shaM ku ru ho :
zhes bskul lo //
sgrub pa zhag gsum mam bdun la sogs par nyin re thun bzhi'am gsum sogs byed na 'di yan chad tshar gcig bya /
thun rjes ma rnams la mchod kha gsos la mchod pa byin brlab /
mdun bskyed nas 'di yan bskyar /
tshar grangs grub pa'i thun rjes ma'i skabs bka' gter srung ma'i gtor 'bul bya /
mdun bskyed la mchod bstod thun mtshams skabs ltar dang /
yig brgya brjod /
ma rnyed yongs su ma tshang sogs kyis nongs pa bshags /
brtan bzhugs rgyas bsdus gang yang rung bas rten rnams la brtan bzhugs bya /
bdag nyid lhar gsal ba 'od du zhu nas thugs srog hU~M yig la thim par bsam /
de nyid mthing nag 'od 'bar ba la sems ci gnas su gzung /
de'ang mi dmigs pa 'od gsal stong pa nyid kyi ngang du gyur /
ces mos la lha dang snang ba gsum dbyer mi phyed pa'i dgongs pa'i gding bskyed /
slar gsang ba'i bdag po'i skur gsal ba'i gnas gsum du rdo rje gsum gyi yi ges mtshan pa 'o //
dge bsngo ni /
bdag gis bsnyen sgrub bgyis la sogs :
dge ba'i rtsa ba la brten nas :
'gro kun 'dod rgu'i dpal 'byor rgyas :
byang chub go 'phang myur thob shog :
ces dang gzhan yang 'os shing 'thad pa'i smon lam mang du gdab /
zhal nas gsungs pa'i tshigs su gcad pas thog drangs bkra shis rgyas par brjod do //
!
//gsum pa rjes dngos grub blang ba sogs ni /
tshul bzhin bsgrubs pas grub pa'i rtags gzhung las gsungs pa rnams dngos nyams rmi lam du byung ba'am /
zhag grangs thems pa'i tshe gza' skar tshes grangs dge zhing shis pa'i nyi shar la 'grigs par byas te zhwa gos sogs rgyan chas spras /
phrin las tshar gcig btang ba'i skabs gtor ma dang tshogs mchod rgya cher 'bul zhing /
rjes kyi mchod bstod kyang rgyas par bya /
nongs bshags bzod gsol yan grub pa dang /
gdung ba'i shugs bskyed la dngos grub spyir gsol ba ni /
hU~M:
dpal ldan rdo rje dzaM b+ha la :
yab yum sras 'khor sprul par bcas :
dang por gdung bas rtse gcig bsnyen :
bar du dngos grub ting 'dzin bsgrubs :
da lta gsol ba'i dus lags na :
sngon gyi zhal bzhes dam bcas ltar :
thugs rje thugs dam dbyings nas dgongs :
ye shes chen po'i mthu rtsal skyed :
byin gyis rlobs shig bar chad sol :
'dod rgu'i longs spyod char ltar phob :
sku gsung thugs yon phrin las kyi :
dngos grub ma lus bstsal du gsol :
bsnyen sgrub sngags kyi mthar /
sarba sid+d+hi pha la hU~M:
zhes btags pa brjod /
bye brag so sor blang ba ni /
sku rten spyi bor bzhag la /
oM:
bcom ldan mgon po dzam+b+ha las :
'gyur med sku yi sgo phyes la :
gzi brjid stobs kyi dngos grub stsol :
sku yi rdo rjer bdag sgrubs shig :
sngags brjod pa 'di phyin la 'gres /
kA ya sid+d+hi oM:
sku yi dngos grub kun thob gyur :
gsung rten tsakra mgrin par gtugs la /
A:
bcom ldan mgon po dzam+b+ha las :
'gag med gsung gi sgo phyes la :
nus rtsal sngags kyi dngos grub stsol :
gsung gi rdo rjer bdag sgrubs shig :
wA ka sid+d+hi A:
gsung gi dngos grub kun thob gyur //
thugs rten thod pa snying gar bzhag la /
hU~M:
bcom ldan mgon po dzam+b+ha las :
'khrul med thugs kyi sgo phyes la :
mkhyen brtse ye shes dngos grub stsol :
thugs kyi rdo rjer bdag sgrubs shig :
tsit+ta sid+d+hi hU~M:
thugs kyi dngos grub kun thob gyur //
yon tan rten gtor ma lte bar bzhag la /
swA:
bcom ldan mgon po dzam+b+ha las :
'dod 'byung yon tan sgo phyes la :
longs spyod rgyan gyi dngos grub stsol :
yon tan rdo rjer bdag sgrubs shig
/gu Na sid+d+hi swA:
yon tan dngos grub kun thob gyur //
phrin las rten g.yang rdzas rnams mdun du bkram la /
hA:
bcom ldan mgon po dzam+b+ha las :
thogs med phrin las sgo phyes la :
gang 'dul yid bzhin dngos grub stsol :
phrin las rdo rjer bdag sgrubs shig :
karma sid+d+hi hA:
phrin las dngos grub kun thob gyur //
ces dmigs la bza' bca' btung ba'i phud la longs spyad /
rten rnams dkyil 'khor du bkod la slar yang mchod bstod dang brtan bzhugs rgyas par bya /
smon lam gdab cing shis pa brjod /
sku gsung thugs rten rang gi lus la 'chang /
mi lcogs na rten gtor dang lhan cig mdzod kyi phugs su sbas la dus dang rgyun du ci 'byor pa'i phud kyis mchod pas byin rlabs dang dngos grub chen po gdon mi za bar 'byung bar 'gyur ro //
!
//sgrub pa'i 'bras bu myur du 'byin pa dang lhag chad kha skong ba'i don du thun mtshams su me mchod 'bul bar spro na /
rgyas pa'i thab tu 'bras bu dang dri bzang po ldan pa'i bud shing gru bzhir brtsig
/bsreg rdzas rin po che 'bru sman dar zab phye phur sogs gang 'byor dang /
rang 'dod pa'i nor sna rnams 'du byas la me sbar /
stong pa'i ngang las rgyas pa'i thab khung gru bzhi ser po mtshan nyid yongs su rdzogs shing me gser mdog tu 'bar ba'i dbus su /
dpal ldan mgon po rdo rje dzam+b+ha la yab yum gnod sbyin nor lha'i 'khor dang bcas pa skad cig gis gsal bar gyur /
oM Ar+Ya dzam+b+ha la sa pa ri wA ra ar+g+haM pA d+yaM puSh+pe d+hU pe A lo ke gan+d+he nai bid+yA shab+da rU pa shab+da gan+d+he ra sa spar+she d+harma ma hA su kha pra tIts+tsha swA hA:
zhes mchod /
hU~M:
byang phyogs gter gyi gzhal yas nas :
dpal ldan mgon po dzam+b+ha la :
nor lha bye ba'i tshogs bcas la :
mchod cing bstod de phyag kyang 'tshal :
ces bstod /
oM AHhU~M gsum /
bsreg rdzas rnams zag pa med pa'i bdud rtsi :
mkho rgu'i longs spyod :
rgyan phreng na bza' sogs sprin phung ltar gyur nas gnod sbyin 'khor bcas thugs mnyes shing 'dod rgu'i dngos grub char bzhin du 'beb par bsam la :
oM dzam b+ha la dza len+d+ra ya swA hA:
oM ag+na ye sarba pU dza sa ma ya ho :
sarba rat+na bA su sid+d+hi sdus sdus puSh+TiM ku ru swA hA:
zhes brgya rtsa sogs ci nus 'bul ba'i mthar /
ye shes pa srog 'khor sogs rten la thim :
dam tshig pa me 'bar ba rab tu rgyas pa las 'od zer mkha' la sprin bzhin du chags pa'i gseb nas 'dod rgu'i char chen po babs pas rang gi gnas khang bang mdzod yul phyogs sogs phyur bur khengs par gyur :
ces bsgom mo //
'di'i zab gnad thun mong ma yin pa /
phyi chu sbyin /
nang gtor ma /
gsang ba gwa'u /
yang gsang thod pa la brten te sgrub pa dang de dag so so'i dus gnad bcas gzhung du gsal ba ltar grub na re re la'ang dgos pa chen po yod cing /
spyi dang bye brag gi bsnyen sgrub legs par thems pa'i rnal 'byor pas las kyi sbyor ba 'byung bzhi yongs rdzogs dang bcas pa /
yi ge bcu so so la brten pa rnams kyang lag tu blang bar bya'o //
nor lha gzhan la sgab 'dre mnan pa dang bse rag bkar ba sogs dgos kyang 'di ni rdo rje mi bskyod pa khros pa'i rigs yin pas bgegs dang bar chad thams cad shugs kyis non /
bka' btsan la byin che bas de dag mi dgos par gsungs so //
dbul phongs bskal pa shar ba snyigs ma'i dus //
skyob byed zab chos yid bzhin nor mtshungs par //
spyod 'di bsod nams ldan par shes gyis la //
bsnyen sgrub las kyi sbyor bas don yod mdzod //
mi bskyod khros pas bdud bgegs tshar bcad nas //
'dod rgu'i dpal 'byor dbyar gyi mtsho ltar rgyas //
chos ldan longs spyod skabs gsum grong khyer nyid //
sa la 'phos pas skye dgur bde ster shog
/ces rmad du byung ba'i zab chos bskal dus 'di 'drar shin tu rnyed par dka' ba 'di nyid nyams su bstar ba byung na phan 'dod lhag pa'i bsam pas /
pad+ma gar dbang blo gros mtha' yas pa'i sdes kha 'phang rigs yang gter gzhan nas bsabs te rdzong gsar bkra shis lha rtse'i chos grar bklags chog tu bkod pa dge legs 'phel ///
/
