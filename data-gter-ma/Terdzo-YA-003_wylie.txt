\u0f01\u0f83:
dam chos sprul sku snying thig las :
'phags mchog thugs rje chen po'i phyi sgrub 'khor ba las sgrol bzhugs so :
\u0f88\u0f88\u0f88\u0f88
oM ma Ni pad+me hU~M:
'phags mchog thugs rje chen po la phyag 'tshal lo :
Ar+ya lo ke shwa ra ya :
zab lam sgrub pa'i rim pa 'di :
bdag 'dra pad mas ma 'ongs don phyir du :
snying gi ti ka gdams nas sbas :
ma 'ongs yang sprul skyes bus bton nas kyang :
'gro drug srid mtsho las sgrol shog :
'di la sbyor ba dngos gzhi rjes gsum las :
sngon 'gro rten mchod bsham pa dang :
dngos gzhi lha bskyed gsol gdab dbang blang dang :
rjes kyi rim pa rgyun spyod smon lam btab pa'o :
shin tu dben zhing nyams dga' ba'i gnas mchog tu :
da la mda' gang dri'i chag chag gdab :
de steng 'dab brgyad mdzes tshon bya :
de steng man 'dzil khri 'u'i khar :
rat+na'i bum pa chu gtsang sum cha bkang :
bum rdzas spyi mthun 'bras bu'i shing gis kha brgyan la :
mgul chings dar sna lnga dang gzungs thag gi rdo rjes spras :
sku gsung thugs rten yid 'ong brjid ldan bsham :
gtor ma zlum po bdud rtsi ma rdal dang :
rdor dril la sogs rnal 'byor mthun rkyen bsags :
bde ba'i gdan 'dug skyabs sems sngon song nas :
swa b+hA was sbyangs :
chos rnams thams cad mi dmigs stong pa'i ngang :
sa gzhi thams cad rin chen shel grub pa'i :
rang snang lhun grub gzhal yas khang gi dbus :
pad dkar zla ba'i gdan stengs su :
hrIHyig las byung bdag nyid ni :
'phags pa 'jig rten dbang phyug sku :
zhal gcig phyag bzhi skyil krung bzhugs :
rtsa phyag thal sbyar nor bu bsnams :
g.yas g.yon shel phreng pad dkar 'dzin :
'od dpag med pas dbu brgyan cing :
longs spyod rgyan rdzogs gzi 'od 'bar :
'ja' zer 'od lnga'i rgyab yol mdzad :
nyams ldan 'gro kun brtse bas gzigs :
gnas gsum yi ge gsum las 'od 'phros pas :
ri bo po ta la yi pho brang nas :
ye shes sems dpa' spyan 'dren gnyis med bstims :
mchod pa lnga sogs rin chen ma rdal mchod :
bstod pa ni :
hU~M hrI:
skyon gyis ma gos sku mdog dkar :
rdzogs sangs rgyas kyis dbu la brgyan :
thugs rje'i spyan gyis 'gro la gzigs :
'phags mchog spyan ras gzigs la phyag 'tshal bstod :
thugs kar zla ba'i dkyil 'khor steng :
hrIHyig dkar gsal tsheg drag bcas pa'i mthar :
yi ge drug pa'i 'od zer chos 'khor du :
shel phreng ci bzhin ngang dkyil 'khor bar bsam :
thugs ka'i hrI las 'od 'phros pas :
bum pa stong gsal lha'i gzhal yas khang du bsam :
bum sku'i lha tshogs ba spu'i bu ga nas :
bdud rtsi 'o rgyun ltar 'bab bum pa khengs bsams la :
bum pa lha yi thugs ka nas :
'od zer dpag yas nam mkha' gang bar 'phros :
po ta la sogs phyogs bcu'i rgyal ba yi :
thugs kar phogs nas sku gsung thugs yon mnyes mchod 'bul :
phyogs bcu'i sangs rgyas byang sems ma lus kun :
nyi rdul 'khrig bzhin bdag mdun rnams la sib sib thim par bsam :
de nas gsal 'debs pa ni :
hrI:
'phags mchog thugs rje chen po spyan ras gzigs :
byams mgon tshad med thugs rje'i bdag :
'gro kun srid mtsho bsgral mdzad pa :
snying nas gsol 'debs byin gyis rlobs :
zhes gsol ba phur tshugs su gdab cing :
gsang sngags rgyal po 'di nyid bzlas :
A+oM ma Ni pad+me hU~M:
de nas snang ba sku'i khyer so ni :
phyi snod 'jig rten lha yi gzhal yas la :
nang bcud snang srid rang 'dra'i 'phags pa'i sku ru bsgom :
sgra grags gsung gi khyer so ni :
rigs drug la sogs 'byung ba'i sgra ru grags tshad kun :
gsung mchog yi ge drug pa'i sgra ru bsgom :
dran rtog thugs kyi khyer so ni :
'khor 'das snang srid gnyis bsdus chos rnams kun :
rig stong khyab brdal chen po'i ngang :
bde stong phyag rgya chen po'i ngang la bzhag :
'di ltar nyams su len pa'i tshe :
gangs ri brag dkar 'dzegs pa dang :
shel sogs rat+na'i rigs byed rnyed :
mar me thogs dang dung dkar 'bud :
gos dkar gon dang dar dkar phyar :
nyi shar zas gos sna tshogs ster ba dang :
gcer khrus byed dang nyi zla shar rnams 'byung :
de nas bum pa spyi bor bzhag la dbang bzhi len :
de nas smon lam ni :
rnam dag lhun grub pad+ma brtsegs pa'i gnas :
'od gsal lhun grub longs spyod rdzogs sku'i sa :
bkod pa rab mdzes longs sku'i zhing khams der :
bdag dang mtha' yas 'gro drug sems can kun :
spyan ras gzigs dbang zhing der skye bar shog :
'di nyid nyams su sus blangs pa :
mi de 'phags pa'i sku ru 'grub :
bar do med par mngon sangs rgyas :
nga sprul las can bu dang 'phrad par shog :
'phrad nas 'gro kun 'khor ba las sgrol shog :
bka' 'di rol pa rkya bdun yum chen rnams la bcol :
thub par srungs shig badzra sa mA yA:
rgya rgya rgya :
zab rgya :
gter rgya :
gtad rgya :
sbas rgya :
gnyan rgya :
gsang rgya :
brda thim :
bdag 'dra rig 'dzin bdud 'dul rdo rje yis /
tsha ba sgro brag ces tsi ta gnam langs 'dra ba'i mgul nas gdan drangs pa'o //
shog ser ngos nas dag par phab pa'i yi ge'i ris byed o rgyan bstan srung ngo //
sarba swasti ///
/[ \u0f88 ]dam chos sprul sku snying thig las :
'phags mchog thugs rje chen po nam mkha'i rgyal po'i gsang sgrub 'khor ba dong sprugs bzhugs so :[ \u0f88\u0f88\u0f88\u0f88\u0f88 ]oM AHhU~M hrI:
oM ma Ni pad+me hU~M:
'phags mchog nam mkha'i rgyal po la phyag 'tshal lo :
bdag 'dra o rgyan mkhan po ma hA gu ru yis :
ma 'ongs sems can don phyir du :
dus gsum rgyal ba'i dgongs pa gcig dril ba :
'phags mchog nam mkha'i rgyal po yi :
gsang sgrub zab mo 'di bzhin bstan :
ma 'ongs thugs rje chen po'i rnam par 'phrul :
bdud 'dul rdo rje rtsal dang 'phrad par shog :
sa ma ya :
rgya rgya rgya :
dben zhing nyams dga'i gnas mchog tu :
shis pa'i sa blangs da la mda' gang dbus :
thig gdab dbus su pad 'dab bzhi :
de rgyab pad+ma 'dab ma lnga :
de yi phyi rim 'dab ma brgyad :
de yi phyi rim pad 'dab brgyad :
de rgyab 'dab ma drug :
sgo gru la sogs spyi dang mthun :
pad rdor me ri la sogs legs par bya :
de steng man 'dzil khri 'u khar :
bum pa mtshan ldan bgegs bskrad gu gul bdug :
kha rgyan gzungs thag rdo rje dang :
mngon rtogs dang mthun 'phags pa'i sku rten 'dzugs :
ril bu la yang de dang bstun :
las bum byang du mgul chings dmar :
de mdun ban+d+ha mtshan ldan chang gis bkang :
me long sin+d+hu ras byugs :
yig bcu hrIHma dbus su 'o :
dar dmar kha khebs bya :
nub tu gtor ma bang rim gsum brtsegs pad+ma nor bu'i mtshan pa brjid ldan bsham :
mda' bzhi gri bzhi la sogs sgrub chen spyi mthun bya :
de nas bde ba'i gdan 'dug la :
skyabs 'gro sems bskyed sngon song nas :
oM swa b+hA wa zhes sogs :
gzung 'dzin gyis bsdus pa'i chos thams cad mi dmigs pa stong pa nyid du gyur :
stong pa'i ngang las paM las pad+ma dkar po 'dab ma stong dang ldan pa'i steng du :
a las zla ba'i dkyil 'khor gyi dbus su :
rang gi rig pa'i ngo bo hrIHyig dkar po ring cha tsheg drag dang bcas pa de las 'od zer 'phros :
'phags pa mchod :
sems can gyi don byas tshur 'dus yongs su gyur pa las :
'phags pa thugs rje chen po spyan ras gzigs sku mdog dkar po dmar ba'i mdangs dang ldan pa lam lnga sa bcu gcig rdzogs kyis 'gro ba rnams kun tu 'od kyi sa la 'god pa :
zhi khro phyed ma'i zhal bcu gcig gis nyon mongs pa'i bdud bzhi zil gyis gnon pa :
rtsa ba'i zhal dkar po las 'od zer phyogs bcur 'phros pas rigs drug gi 'khor ba dong nas sprug cing bde chen gyi gnas su spor ba :
g.yas zhal dkar po las 'od zer 'phros pas :
dmyal ba tsha grang gi sdug bsngal sel ba :
g.yon zhal ljang gu las 'od zer 'phros pas :
yi dwags bkres skom gyi sdug bsngal sel ba :
de steng dbus zhal sngon po g.yas zhal ser po las 'od zer 'phros pas mi rnams na 'chi dang 'du byed sdug bsngal sel ba :
g.yon zhal dmar po las 'od zer 'phros pas dud 'gro rnams blun rmongs kyi sdug bsngal sel ba :
de steng dbus dkar g.yas dmar g.yon ljang ba'i zhal gsum las 'od zer 'phros pas lha min sdug bsngal sel ba :
de steng khro zhal nag po las 'od zer 'phros lha ma yin 'thab rtsod kyi sdug bsngal sel ba :
de steng rigs kyi bdag po a mi d+he wa pad+ma rA ga'i lhun po la nyi ma shar ba lta bu las 'od zer 'phros pas 'gro ba rnams pad+ma can gyi sa la 'god pa :
rtsa phyag gnyis snang stong dbyer med kyi brdar thugs kar thal mo sbyar ba'i bar du dgos 'dod yid bzhin gyi nor bu rin po che dbang gi rgyal po bsnams pa :
g.yas kyi 'og mas shel dkar gyi phreng ba dang g.yon me tog ut+pal dkar po snyan gyi thad kar kha 'byed pa 'dzin cing :
g.yas kyi rtsa phyag bcu na rims pa bzhin du rgya gram dang rin po che dang rdo rje pad+ma ral gri dang :
'khor lo dang uta pal nyi ma dang zla ba'i dkyil 'khor dang pad+ma'i chun bu rnams 'dzin pa :
g.yon pa'i rtsa phyag bcu na :
sde snod kyi po ti dang shes rab kyi ral gri dang shel dkar gyi phreng ba sna tshogs kyi rdo rje dang :
dril bu dang spyi blugs dang bum pa dang gseg shang dang lhung bzed dang mchod rten rnams bsnams pa'o :
nying lag stong la stong 'khor lo bsgyur ba'i rgyal po dang :
phyag mthil du zhi ba'i spyan re re mnga' ba :
chos kyi sku las longs spyod rdzogs skur bzhengs pa :
sku lus kyi ba spu'i 'od klong du bskal pa bzang po'i sangs rgyas stong rtsa gnyis 'od lnga'i tshom bur gsal ba :
chos kyi sku las 'gro ba sems can rnams kyi don du longs spyod rdzogs pa'i skur bzhengs pa :
sku stod la ka li dar dkar na bza' dang kr-iSh+Na sA ra'i pags pas nu ma g.yon pa bkab pa :
rin po che sna tshogs kyi dbu rgyan snyan rgyan tshangs skud sogs mgul rgyan do shal phyag gdub zhabs gdub la sogs pa rin po che'i rgyan sna tshogs rigs bzhi'i sbrul gyis brgyan pa /
tshad med pa bzhis 'gro don mdzad pa'i brda ru zhabs bzhi drang por bzhengs pa :
de'i g.yon du yum gsang ba ye shes kyi mkha' 'gro ma sku mdog dmar po zhal gsum phyag drug ma g.yas zhal dkar zhing g.yon zhal sngo ba :
phyag g.yas g.yon gyi dang po la DA ma ru dang dril bu bsnams nas yab la 'khyud pa :
phyag lhag ma'i g.yas gnyis na gri gug dang kha T+wAM 'dzin pa :
g.yon gnyis na yid bzhin gyi nor bu rin po che dang thod pa khrag gis bkang ba 'dzin pa :
rus pa dang rin po che dang dar zab sogs zhi khro'i rgyan sna tshogs kyis brgyan cing :
dbu skra ral pa thor cog spyi bor bcings shing nor bu dbang rgyal tog gis brgyan pa :
zhabs gnyis yab la dgyes sbyor gyis 'khyud pa'o :
de'i phyi rim gyi 'dab ma bzhi la shar du tAM las sgrol ma ljang sngon zhal gcig phyag gnyis ma g.yas mchog sbyin dang g.yon me tog ut+pa la snyan gyi thad kar 'byed pa :
lhor A+oM las sras nor bu 'dzin pa sku mdog dkar po zhal gcig phyag gnyis pa :
g.yas pad phreng dang g.yon yid bzhin gyi nor bu rin po che dbang gi rgyal po bsnams pa :
nub tu tAM las yid bzhin gyi 'khor lo tshe 'phel ma sku mdog dkar mo g.yas mchog sbyin gyis pad+ma dkar po g.yon mnyam gzhag gi phyag rgya dang bcas pas 'chi med ye shes kyi bdud rtsis bkang ba'i tshe bum bsnams pa :
byang du AHlas gsang sngags 'dzin ma dmar mo phyag na pad phreng dang tshe bum bsnams pa :
thams cad kyang dar dang rin po che'i rgyan du mas brgyan pa zhabs phyed skyil du bzhugs pa'o :
de'i phyi rim gyi pad 'dab lnga la :
shar du mi bskyod pa sku mdog sngon po g.yas rdo rje dang g.yon bum pa bsnams pa :
yum mA kI sngon mo dang gnyis med du 'khril ba :
shar lhor rnam snang dkar po g.yas 'khor lo dang g.yon bum pa bsnams pa :
yum mchog dbyings phyug ma dang gnyis med du 'khril ba :
lhor rin 'byung ser po g.yas rin po che dang g.yon bum pa bsnams pa :
yum sangs rgyas spyan ma dang gnyis med du 'khril ba :
nub tu snang ba mtha' yas dmar po g.yas pad+ma dmar po dang g.yon bum pa 'dzin pa :
yum na bza' dka' mo dang gnyis med du 'khril ba :
byang du don yod grub pa ljang gu g.yas rgya gram dang g.yon bum pa 'dzin pa :
yum dam tshig sgrol ma dang gnyis med du 'khril ba :
de rnams kyang dar dang rin po che'i rgyan du mas spras pa :
longs spyod rdzogs sku'i cha lugs can zhabs rdo rje'i skyil mo krung du bzhugs pa'o :
de'i phyi rim gyi pad 'dab brgyad la :
shar du sa snying dkar po rin po che'i myu gu bsnams pa :
lhor nam snying mthing ga ral gri 'dzin pa :
nub tu spyan ras gzigs dbang dkar po pad+ma 'dzin pa :
byang du lag na rdo rje ljang gu rdo rje 'dzin pa :
shar lhor byams pa dmar ser spyi blugs 'dzin pa :
lho nub tu kun tu bzang po mthing ga myu gu 'dzin pa :
nub byang du sgrib pa rnam sel dkar po po ti 'dzin pa :
byang shar du 'jam dpal dmar gsal ral gri gdengs pa :
de dag thams cad kyang dar dang rin po che'i rgyan du mas brgyan pa :
zhabs phyed skyil du bzhugs pa'o :
de'i phyi rim pad+ma 'dab brgyad la shar du lA se dkar mo me long 'dzin pa :
lhor mA le sngon mo phreng ba 'dzin pa :
nub tu g+hirti dmar mo pi waM 'dzin pa :
byang du nIrti ljang gu dar gyi cod pan 'dzin pa :
shar lhor puSh+pe ma sngon mo me tog gi phreng ba 'dzin pa :
lho nub tu d+hU pe ma dmar ser spos phor 'dzin pa :
nub byang du A lo ke dmar mo snang gsal 'dzin pa :
byang shar du g+han+d+he ma ljang gu dri'i dung phor 'dzin pa :
de rnams thams cad kyang dar dang rin po che'i rgyan du mas brgyan pa :
zhabs thams cad gar thabs kyi tshul du bzhugs pa'o :
de'i phyi rim gyi 'dab ma drug la :
shar du lha'i thub pa dkar po pi waM 'dzin pa :
lhor lha min thub pa sngon po go mtshon 'dzin pa :
nub tu mi'i thub pa ser po gseg shang dang par bu 'dzin pa :
nub byang du dud 'gro'i thub pa ljang gu po ti 'dzin pa :
byang du yi dwags kyi thub pa dmar po sgrom bu 'dzin pa :
byang shar du dmyal ba'i thub pa nag po me chu 'dzin pa'o :
de dag thams cad na bza' chos gos gsum dang ldan pa :
dbu yi gtsug tor rab tu mngon zhing zhabs rnams drang por gshibs te :
bzhengs pa'o :
de'i phyi rims kyi sgo khyams bzhi la shar du stobs po che sngon po rdo rje dang b+han d+ha 'dzin pa :
lhor gshin rje gshed ser po thod dbyug dang b+han+d+ha 'dzin pa :
nub tu rta mgrin dmar po pad dbyug dang b+han+d+ha 'dzin pa :
byang du bdud rtsi 'khyil pa ljang gu rgya gram dang b+han+d+ha 'dzin pa khro bo'i rgyan thams cad kyis brgyan pa :
zhabs rnams 'dor thabs 'gyings bag gi tshul gyis bzhugs pa'o :
de dag thams cad a 'thas dngos gzugs ma yin pa chu zla 'ja' tshon lta bur gsal ba'i gnas gsum las 'od zer dkar dmar mthing gsum 'phros pas rang bzhin gyi gnas po ta la'i pho brang nas phyogs bcu'i sangs rgyas dang byang chub sems dpa' rig 'dzin grub thob rgyal ba rgya mtsho thams cad byin thibs se byon par bsam mo :
ting nge 'dzin gyis mchod cing :
bstod pa la sogs skabs dang sbyar :
de nas dmigs pa'i 'khrul 'khor ni :[ \u0f88 ]rang nyid 'phags pa nam mkha'i rgyal por gsal ba'i thugs kar nyi ma'i dkyil 'khor 'od lnga'i klong du :
dpal rta mgrin dmar po zhal gcig phyag gnyis pa shin tu khros pa spyi gtsug tu rta mgo ljang gu'i rta skad nam mkha'i dbyings su 'tsher ba :
phyag gnyis rdo rje dang dril bu bsnams pa'i thugs kar zla ba'i dkyil 'khor gyi dbus su hrIHyig dkar gsal gyi g.yas su oM dkar po :
g.yon du AHdmar po :
hrIH'og tu hU~M sngon po'i mtha' skor du :
gsang sngags kyi rgyal pos bskor ba'i sngags phreng las 'od zer phreng ba lta bur zer thag sgreng pa la shes pa gtad cing gsang sngags rgyal po 'di nyid bzlas par bya'o :
A+oM AHhU~M hrI:
A+oM ma Ni pad+me hU~M:
'od zer spro bsdu 'di nyid klog bsgom gnyis ka gces :
hU~M hrI:
bdag nyid 'phags pa'i thugs ka nas :
sngags phreng 'od zer dkar po 'phros :
bde gshegs kun gyi sku la phog :
sku mchog mnyes nas sku yi dngos grub stsol :
bdag la 'dus shing 'od zer des :
khams gsum sems can lus sgrib sbyangs :
sems can lus kun dbang sdud nas :
'phags pa'i sku dang dbyer med gyur :
oM AHhU~M hrI:
oM ma Ni pad+me hU~M:
hU~M hrI:
spyi gtsug rigs bdag thugs ka nas :
sngags phreng 'od zer dmar po 'phros :
bde gshegs kun gyi gsung la phog :
gsung mchog mnyes nas gsung gi dngos grub stsol :
bdag la 'dus shing 'od zer des :
khams gsum sems can ngag sgrib sbyangs :
sems can ngag kun dbang sdud nas :
'phags pa'i sku dang dbyer med gyur :
A+oM AHhU~M hrI:
A+oM ma Ni pad+me hU~M:
hU~M hrI:
thugs ka'i dpal chen be 'u nas :
sngags phreng 'od zer mthing ga 'phros :
rgyal ba kun gyi thugs la phog :
thugs mchog mnyes nas thugs kyi dngos grub stsol :
bdag la 'dus shing 'od zer des :
khams gsum sems can yid sgrib sbyangs :
sems can yid kun dbang sdud nas :
'phags pa'i sku dang dbyer med gyur :
oM AHhU~M hrI:
oM ma Ni pad+me hU~M:
de nas byang chub bsgrub pa'i bar chad thams cad zhi ba'i phyir gsang sngags 'di nyid drag tu bzlas :
hU~M hrI:
dpal chen thugs ka'i sngags phreng las :
khro chung mtshon thogs grangs med 'phros :
gang dag zhi bas ma thul ba :
bdud dang dgra bgegs gdug tshar gcod :
thams cad tshar gcod the tshom med :
bka' sdod bran 'khor byed par bsam :
'phags pa'i sku dang dbyer med gyur :
A+oM AHhU~M hrI:
oM ma Ni pad+me hU~M:
phaT:
de nas nyams rtogs spar ba ni :
rngub pa'i rlung la oM AHhU~M hrI:
gnas pa'i rlung la oM ma Ni :
'byin pa'i rlung la pad+me hU~M:
de don shes bya rlung gis bzlas :
nyams rtogs ye shes 'bar bar gyur :
oM AHhU~M hrI:
oM ma Ni pad+me hU~M:
de nas 'khor ba dong sprugs ni :
hU~M hrI:
bdag nyid 'phags pa'i thugs ka nas :
sngags phreng 'od zer dkar po 'phros :
rtsa gsum lha yi gnas su phog :
'chi 'pho sdug bsngal kun sbyangs nas :
thams cad 'phags pa'i sku ru gyur :
oM AHhU~M hrI:
oM ma Ni pad+me hU~M:
hU~M hrI:
bdag nyid 'phags pa'i thugs ka nas :
sngags 'phreng 'od zer dmar po 'phros :
'gro ba lha min gnas su phog :
'thab rtsod sdug bsngal kun sbyangs nas :
thams cad 'phags pa'i sku ru gyur :
oM AHhU~M hrI:
oM ma Ni pad+me hU~M:
hU~M hrI:
bdag nyid 'phags pa'i thugs ka nas :
sngags phreng 'od zer ser po 'phros :
'gro ba mi yi gnas su phog :
'du byed sdug bsngal kun sbyangs nas :
thams cad 'phags pa'i sku ru gyur :
oM AHhU~M hrI:
oM ma Ni pad+me hU~M:
hU~M hrI:
bdag nyid 'phags pa'i thugs ka nas :
sngags phreng 'od zer mthing ga 'phros :
'gro ba dud 'gro'i gnas su phog :
blun rmongs sdug bsngal kun sbyangs nas :
thams cad 'phags pa'i sku ru gyur :
oM AHhU~M hrI:
oM ma Ni pad+me hU~M:
hU~M hrI:
bdag nyid 'phags pa'i thugs ka nas :
sngags phreng 'od zer dmar po 'phros :
'gro ba yi dwags gnas su phog :
bkres skom sdug bsngal kun sbyangs nas :
thams cad 'phags pa'i sku ru gyur :
oM AHhU~M hrI:
oM ma Ni pad+me hU~M:
hU~M hrI:
bdag nyid 'phags pa'i thugs ka nas :
sngags phreng 'od zer ljang gu 'phros :
'gro ba dmyal ba'i gnas su phog :
tsha grang sdug bsngal kun sbyangs nas :
thams cad 'phags pa'i sku ru gyur :
oM AHhU~M hrI:
oM ma Ni pad+me hU~M:
zhes 'khor ba dong nas sprugs shing :
thams cad 'phags pa'i go 'phang la bkod nas khyer so ni :
hU~M hrI:
snang ba nam mkha'i rgyal po'i sku :
gzung 'dzin bral ba'i sems la ltos :
snang ba thams cad rang snang yin :
ye shes rig pa ngo mtshar che :
oM AHhU~M hrI:
oM ma Ni pad+me hU~M:
hU~M hrI:
sgra grags nam mkha'i rgyal po'i gsung :
tshig dang bral ba'i sems la ltos :
sgra grags thams cad rang grags yin :
ye shes rig pa ngo mtshar che :
oM AHhU~M hrI:
oM ma Ni pad+me hU~M:
hU~M hrI:
dran rtog nam mkha'i rgyal po'i thugs :
ye shes zang thal ngang la zhog :
grol ba thams cad rang grol yin :
ye shes rig pa ngo mtshar che :
oM AHhU~M hrI:
oM ma Ni pad+me hU~M:
hU~M hrI:
bltas pas yi dam lha mi mthong :
ma bltas bzhag pas lha dang mjal :
ma bsgrub gnas pas sangs rgyas 'grub :
grub pa med do ci mi dgos :
ye nas rang byung nam mkha'i rgyal :
rang snang snang ba mtha' yas yin :
rang gsal rta mgrin rgyal po yin :
rang grol gsang ye d+hA ki yin :
rtog bral rigs kyi lcam dral yin :
dug lnga rang grol rgyal ba lnga :
'byung lnga rnam dag yum mchog lnga :
tshogs brgyad rnam dag sems dpa' brgyad :
rtog tshogs rang grol sems ma brgyad :
tshogs drug rang grol thub pa drug :
smra bsam brjod med sangs rgyas stong :
tshad med bzhi ldan sgo ba bzhi :
lta byed rtog pa rang sar grol :
rang byung lhun grub chen po'i ngang :
ye shes rig pa ngo mtshar che :
oM AHhU~M hrI:
oM ma Ni pad+me hU~M:
zhes phyi snod kyi 'jig rten gzhal yas khang du gsal gdab cing :
nang bcud kyi sems can 'phags pa nam mkha'i rgyal po'i sku'i ngo bor gsal ba'i ngang nas :
sgra grags thams cad rang byung yi ge bcu pa'i sgrar grags pa :
dper na snang stong dbyer med rgya chad phyogs lhung dang bral ba'i ngang nas 'bad par gces :
na mo rat+na tra yA ya :
na ma Ar+Ya dz+nyA na sA ga ra :
bai ro tsa na b+hU ha rA dzA ya :
ta thA ga tA ya :
ar+ha te samyak+saM b+hud+d+hA ya :
na ma sarba ta thA ga te b+h+ya :
ar+ha te b+h+ya :
samyak+saM bud+d+he b+h+ya :
na ma Ar+ya a wa lo ki te shwa ra ya :
bo d+hi satwA ya :
ma hA satwA ya :
ma hA ka ru Ni kA ya :
tad+ya thA:
A+oM d+ha ra d+ha ra :
d+hi ri d+hi ri :
d+hu ru d+hu ru :
IT+Te wiT+Te :
tsa le tsa le :
pra tsa le pra tsa le :
ku su me ku su ma :
wa re i li mi li :
bdag gzhan sems can thams cad kyi :
sdig sgrib thams cad mA pa na ye swA hA:
yang snying 'di nyid gang 'grub 'bad :
A+oM hrIHna mo sarba ma hA g+hu ru Ar+Ya lo ke shwa ra g+ha g+ha rA dza g+hu h+ya dz+nyA na d+hA ki nI A yu a mi d+he wa sarba b+hud+d+ha d+harma sang+g+ha hrIHma tAM tAM:
A+oM hU~M trAM hrIHA:
mUM lAM mAM pAM tAM:
k+ShiM trAM hrIHdzriM mai hU~M thiM mUM:
hU~M trAM hrI AHdzaHhU~M baM ho :
sa man+ta b+ha dra sa man+ta pha la mu ni dzaHhU~M baM ho :
a ral+li hriM hriM sarba sid+d+hi pha la hU~M:
khyad par can gyi snying po yi ge bcu pa 'di la 'bad pa gces so :
oM AHhU~M hrI:
oM ma Ni pad+me hU~M:
'di ltar bskyed rim ngar ldan zhing :
yi ge bcu pa bzlas pas 'brel tshad don ldan 'khor ba dong sprugs nas :
tshe gcig nyid la sangs rgyas ma thob na :
pad 'byung nam mkha'i rgyal po yis :
ma 'ongs sems can bslus par zad :
'di nyid sgom bzlas la brtson na phyi snod thams cad po ta la dang zhing khams su mthong ba dang :
snang srid thams cad 'phags pa thugs rje chen po nam mkha'i rgyal po'i skur mthong ba dang :
sgra grags thams cad yi ge bcu pa'i sgra ru thos pa dang :
gnyis 'dzin gyi 'khrul rtog dag cing snang srid bde ba chen po'i ngang nas :
lha 'dre mi gsum dbang du 'du ba dang :
sems can la dag snang dpag med 'char ba dang ma tshogs mkha' 'gros lung bstan cing rang gi tshe tshad dang gzhan gyi legs nyes shes pa dang :
thod rgal gyi nyams bzang po rtsol med 'char ba dang :
phyogs bcu'i sangs rgyas thams cad dang dgongs pa mnyam par the tshom med do :
ma 'ongs tshe lo sum cu kha ral dag la nye ba'i dus :
skye 'gro thams cad gsung yi ge bcu pas 'dul ba'i dus yin pas :
sems can thams cad 'di nyid kyis rdzogs sangs rgyas par ston cig :
shod cig :
sgrubs shig :
chongs shig :
mdo rgyud man ngag thams cad kyi dgongs pa gcig tu dril ba :
'khor ba dong sprugs kyi sgrub pa 'dis :
grub thob skar tshogs rgyas par 'gyur ro :
'di nyid bsgrubs pa'i yul phyogs der :
bkra shis shing byin chags pa dang :
nad mug dang mtshon 'khrugs dang mi nad nor nad sogs mu ge'i bskal pa thams cad zhi bar 'gyur ro :
'di nyid la sgrub mchod du byed cing :
yi ge bcu pa'i 'jug yul de ru mtha'i dmag dpung mi 'byung zhing rigs rgyud chos brgyud thams cad dar bar 'gyur ro :
'di sgrub pa'i mi de nam 'chi ba'i tshe na yang 'ja' 'od dang sa g.yos dang :
gdung rigs lnga dang yig 'bru phyag mtshan ring bsrel sogs 'byung bar the tshom med do :
'phags mchog nam mkha'i rgyal po yi :
gsang sgrub 'khor ba dong sprugs 'di :
gu ru thugs rje chen po dngos snang sgyu ma'i gar :
bdud 'dul rdo rje 'dus pa rtsal dang 'phrad par shog :
'phrad nas chos bdag nyi shu lnga :
gdul bya'i zhing gyur khri phrag lnga :
zab chos 'di yi byin rlabs kyis :
tshe gcig sangs rgyas 'khor ba dong sprugs 'byung :
zab chos 'di la 'gro ba lha mi gang gis kyang :
tshul bzhin nyams su ma blang yang :
mthong thos dran reg bde ba thob par 'gyur :
dam chos 'di nyid kyi po ti la phyag bskor 'brel pas kyang ngan song gi sgo khegs nas thar pa'i lam sna zin par 'gyur ro :
dam chos 'di nyid yul gang du bzhugs kyang skye 'gro thams cad la bde skyid phun sum tshogs par 'gyur ro :
ma 'ongs skal ldan rjes 'jug rnams :
gsung yig bcu 'dren la nan tan skyed :
sa ma yA:
rgya rgya rgya :
de nas rdzogs pa'i rim pa ni :
rang rig ngo bo stong gsal 'di :
kun bzang yab yum snang mtha' yas :
rang bzhin gsal stong rjen ne ba :
'di ka thugs rje chen po nam mkha'i rgyal po yin :
gnyis 'dzin mtshan ma'i blo bral 'di :
rang gsal dpa' bo rta mgrin yin :
stong gsal 'dzin bral blo 'das 'di :
gsang ba ye shes d+hA ki yin :
stong bzhin snying rje'i ngo bo 'di :
rigs kyi sems dpa' lcam dral yin :
rang gsal 'od lnga'i zer thag 'di :
rgyal ba rigs lnga yab yum yin :
smra bsam brjod du med pa 'di :
bskal bzang sangs rgyas stong rtsa yin :
rang shar rang grol sa le 'di :
rgyal ba thub pa sprul sku drug :
rang sems skye ba med pa 'di :
bka' brgyud kun 'dus bla ma yin :
'gag med ye grol lhun grub 'di :
mkha' 'gro dam can rgya mtsho yin :
dmigs med mtha' bral de ngang la :
dmigs pa med pa'i bsngo smon gces :
thub chen ma hA gu ru'i bka' bzhin du :
bud med mtsho rgyal bdag gis yi ger bkod :
ma 'ongs tshe na thugs rje chen po yi :
sprul pa snying gi bu dang 'di 'phrad shog :
bka' 'di las mkhan dregs pa ming sring dang :
gza' gdong dug gi spu gri dang :
sman gcig rdo rje g.yu sgron dang :
btsan rgod rol pa rkya bdun yum chen srin mo rnams la bcol :
thub par srungs shig sa ma yA:
rgya rgya rgya :
bdag 'dra rang bzhin rdzogs pa chen po'i rnal 'byor pa rig 'dzin bdud 'dul rdo rje yis /
sgro brag pad+ma 'od nas bton /
lo lnga'i bar du bka' rgyas gdams /
rig 'dzin chen po gar gyi dbang phyug chos kyi rgya mtshos bka'i bskul ba'i ngor /
rig 'dzin bdud 'dul rdo rjes kaHgnam chos rgyal pho brang yang dben du shog ser ngos nas dag par phab pa yi /
yi ge pa ni o rgyan bstan srung ngo //
kye ma da lta bzhugs dang ma 'ongs 'byon rnams kun :
yang dag don la rmongs pa'i sgrog gis bcings :
rtog ge'i go yul shes rab phran bu yis :
sgra don yin smra bka' gtsang ras chod mkhan :
mkhas 'dod me khyer sprel 'dra'i gang zag 'gas :
rang bzo ras chod rang tshugs bab col gyis :
byin rlabs na bun yal dang bar chad rgyu :
thar pa'i lam bgag grub thob skar tshogs bsgribs :
mi khom gnas ldan rtog ges bzo bcos na :
bdud mgon yab yum bam ro pho mo yis :
srog rtsa chod la snying khrag thang du phos :
'chi nas rdo rje dmyal bar skyol cig sa ma yA:
k+She tra pA las bka' 'di dam par chongs :
tshul ldan dam ldan rnams la mgon skyob grogs mdzod cig :
sa ma ya :[ \u0f88\u0f88\u0f88\u0f88\u0f88 ]dus yang mtha'i ban sprang pa ta d+harmA s+d+ya ga ras /
rgyas dar chos lding pho brang yang dben du //
shog ser bu las dag par phab pa yis //
ci srid 'jig rten bskal pa ma stongs bar //
de srid dam pa'i chos 'di ma rdzogs so //
sarba dza na satwaM///
/[ \u0f88 ]dam chos sprul sku snying thig las :
thugs rje chen po pad+ma rgyal po'i gsang sgrub bzhugs so :[ \u0f88 ]A+oM AHhU~M hrI:
A+oM ma Ni pad+me hU~M:
thugs chen pad+ma rgyal la phyag 'tshal lo :
bdag 'dra pad+ma 'od 'bar des :
thugs rje chen po pad+ma rgyal po yi :
gsang sgrub zab mo 'di bzhin bstan :
skal ldan las 'phro can dang 'phrad par shog :
yid 'ong dben pa'i gnas mchog tu :
mchod tshogs sgrub gzhung ci bzhin la :
bde ba'i gdan 'dug skyabs sems sngon song nas :
stong nyid snying rje'i ngang nyid las :
'ja' 'od thig le 'od lnga'i gzhal yas dbus :
dri med pad+ma dmar po zla gdan steng :
rang rig hrIHyig dmar gsal las byung ba'i :
thugs rje chen po pad+ma rgyal po ni :
sku mdog dmar gsal rol pa'i stabs su bzhugs :
phyag g.yas pad+ma rdo rje thugs kar 'dzin :
g.yon pas mnyam gzhag tshe yi bum pa bsnams :
yum mchog gsang ye dmar mo g.yon nas 'khyud :
phyag gnyis mda' dar tshe yi bum pa bsnams :
thugs ka'i nyi steng rta mgrin dmar gsal ni :
tsit+ta'i sgo srung bar chad ma lus sel :
spyi gtsug bla ma kun bzang snang mtha' yas :
'ja' 'od rnam mang 'khrigs pa'i klong du gsal :
sku lus ba spu 'od lnga'i klong dkyil du :
bskal bzang sangs rgyas ma lus lham mer gsal :
g.yas su rang rtsal sras mchog nor bu 'dzin :
dmar gsal phyed skyil phyag gnyis rdor dril bsnams :
g.yon phyogs sras mo dbyings sgron gsang sngags 'dzin :
dmar gsal phyag gnyis shel phreng pad+ma 'dzin :
'od lnga'i klong du phyed skyil 'gyings bag ldan :
phyi rim 'ja' klong nyi zla'i gdan stengs su :
rgyal ba rigs lnga sems dpa' lcam dral dang :
rgyal ba thub drug khro chen sgo ba bzhi :
gzhan yang bdag skyob lha tshogs dpag med rnams :
a 'thas gdos bcas dngos gzugs ma yin par :
chu zla 'ja' tshon lta bur gsal ba yi :
gnas gsum yi ge gsum las 'od 'phros pas :
bde chen po ta la yi pho brang nas :
ye shes sems dpa' spyan drangs gnyis med bstim :
de nas dmigs pa'i 'phro 'du ni :
snying khar nyi steng ye shes sems :
rta mgrin dmar po'i thugs ka ru :
nyi steng hrIHdmar g.yas su A+oM dkar gsal :
g.yon du AHdmar hrIH'og hU~M sngon skyed :
mtha' skor yig drug 'gal me ltar du 'khor ba las :
'od 'phros dus gsum rgyal ba rnams la mnyes mchod 'bul :
tshur 'dus dus gsum rgyal ba'i byin rlabs rang la zhugs :
mchog thun dngos grub dam pa thob par bsam :
mar 'phros rigs drug sems can rnams la phog :
de rnams 'khor ba'i sdug bsngal kun bral nas :
rigs drug 'khor ba dong sprugs shing :
thams cad 'phags mchog pad+ma rgyal po'i sku ru bsgom :
phyi snod gzhal yas nang bcud lhar gsal nas :
sgra grags thams cad 'phags pa'i gsung :
dran rtog thams cad chos nyid rol pa'i klong :
rgyun gyi nyams len snying po gnad dril ni :
rang nyid 'phags par gsal ba yi :
rngub pa'i rlung la A+oM AHhU~M:
de ltar shes gtad sku gsum dngos grub thob par 'gyur :
gnas pa'i rlung ni hrIHla shes gtad pas :
nyams rtogs bzang po rtsol med 'bar bar 'gyur :
'byin pa'i rlung ni 'bru drug shes pa gtad :
rigs drug sgrib sbyong 'khor ba dong sprugs 'gyur :
nyon mongs 'khrul rtog sgrib sbyangs nas :
mchog gi sid+d+hi thob 'gyur the tshom med :
gsang sngags rgyal po 'di nyid bdun 'bum bzlas :
A+oM AHhU~M hrI:
A+oM ma Ni pad+me hU~M:
'di nyid bdun 'bum sus bzlas pa :
tshe 'dir mchog thun dngos grub brnyes :
'das tshe 'ja' 'od sa g.yos dang :
sku gdung ring bsrel la sogs pa :
mngon par rdzogs sangs rgyas rtags rnams :
bar do med par sangs rgyas 'grub :
dngos nyams rmi lam dag la yang :
po ta la ru phyin pa dang :
zhal mjal chos gsung lung bstan yang yang thob :
dus ngan skye 'gro pho mo kun :
gsung mchog dri med yig bcus 'dul bar 'gyur :
ma 'ongs gang zag nga yi rjes 'jug kun :
gsung mchog yi ge bcu pa'i sgrub la 'bung :
ltas bzang 'ja' 'od 'khrigs pa dang :
dus 'khrugs mtshon bskal mu ge'i bskal pa zhi :
mi nad phyugs nad dal yams rgyud chad cing :
char chu dus 'beb lo 'bras legs par 'gyur :
dus min 'chi brgyad nad gdon sdig sgrib sogs :
'gal rkyen bkra mi shis kun zhi bar 'gyur :
rtsa gsum lha dang drang srong tshe'i rig 'dzin dang :
sa gnas byang sems 'jig rten yul bcud :
a nr-iHhrIHgsum rnam pa can :
mtsho la kha ba 'bab pa bzhin :
tshangs pa'i bu ga nas lus la sib sib thim :
rang lus gzi brjid 'od phung cher song nas :
'chi med tshe yi rig 'dzin brnyes bsam la :
thun skabs gsang sngags 'di nyid brgya rtsa bzlas :
A+oM AHhU~M hrI:
A+oM ma Ni pad+me hU~M:
badzra gu ru pad+ma rA dza A yur+dz+nyA na si ti hU~M b+h+rU~M nr-IHdza :
a mA ra Ni dzI wan ti ye swA hA:
de tshe rtags kyi rim pa ni :
gnam lcags rdo rje shel phreng dang :
nyi zla shar dang chu chen brgal :
gyen 'dzegs rgyan gos so ma gon la sogs :
de dag 'grub rtags gdon mi za :
de nas bsdu ba'i rims pa ni :
'khor 'das snod bcud thams cad kun :
yi dam pad+ma rgyal po'i sku la bsdu :
yi dam pad+ma rgyal po yi ge bcu la bsdu :
yi ge bcu pa hrIHla bsdu :
hrIHyig gi gu la bsdu :
gi gu thig le lnga ldan ngang :
bcos med rjen ner ci gnas bzhag :
yid sgrib dag nas thugs kyi dngos grub thob par 'gyur :
de nas thig le ko mog rdo rgyab ltar :
je cher song nas sems bcos med stong nyid kyi ngang du bzhag pas :
sgo gsum 'dzin sgrib kun dag nas :
zag med bde ba chen por grol bar 'gyur :
rjes su rtog pa gang shar thams cad skye 'gags gnas gsum dang bral ba'i ngang nas :
shar grol gzung 'dzin med par skyong bas 'khrul snang thams cad stong nyid kyi grogs su tshud par 'gyur ro :
de nas khyer so ni :
snang ba sku'i khyer so ni :
gzugs mi snang na mi snang ba de stong nyid pad+ma rgyal po'i skur blta :
snang na snang tshad thams cad thugs rje chen po pad+ma rgyal po'i skur bsgom :
tshe 'dir gzugs snang thams cad dag snang du 'char nas :
bar dor gshin rje'i pho nya thams cad thugs rje chen po pad+ma rgyal po'i skur mthong zhing :
rang nyid thugs rje chen po'i skur 'grub par 'gyur ro :
sgra grags thams cad gsung gi khyer so ni :
rna ba'i yul du sgra grags tshad thams cad gsung yi ge bcu pa'i sgrar bsgoms pas :
bar do'i gshin rje'i pho nya rnams kyi rgyob sod sgra thams cad gsung yi ge bcu pa'i sgrar gyur nas :
rang gi ngag thugs rje chen po pad+ma rgyal po'i gsung du 'grub par 'gyur ro :
de nas dran rtog thams cad thugs kyi khyer so ni :
yid la 'gyu rtog mi dran mnyam nyid kyi ngang du bzhag la :
dran na dran tshad thams cad rang shar rang grol gyi ngang du lhan ner bzhag pas :
tshe 'dir dran rtog thams cad chos nyid rol pa chen po'i ngang du grol nas :
rang 'chi ba'i tshe bar dor 'khrul snang mi 'byung zhing :
lha mchog thugs rje chen po pad+ma rgyal po'i thugs su sangs rgyas par the tshom med do :
don la chos sku kun bzang snang ba mtha' yas dang :
longs sku pad+ma rgyal po rig 'dzin pad+ma 'byung gnas :
rig 'dzin chen po bdud 'dul rdo rje rnams :
don la dbyer med ngo bo gcig tu ma rtogs nas :
gzung 'dzin so sor rang khar bzung gyur na :
bskal par bsgrubs kyang 'grub mi 'gyur :
don la snyigs dus gdul bya'i snang ngor ru :
sku gsum gzugs snang dngos ston pa :
rig 'dzin bdud 'dul rdo rje sgyu ma'i gar :
thugs rje'i glog 'khyug skye 'gro'i don mdzad cing :
skad cig nyid la sku gsum lhun gyis grub :
e ma ma 'ongs nga yi rjes 'jug kun :
dam chos gcig chog 'di bzhin nyams su longs :
ma 'ongs nga sprul las can snying gi bu dang 'phrad par shog :
bka' 'di bam ro pho mo khyod la bcol :
nga sprul las can byung tshe myur du sprod :
thub par srungs shig badzra sa ma yA:
rgya rgya rgya :
gter rgya :
sbas rgya :
zab rgya :
gsang rgya :
gnyer rgya :[ \u0f88\u0f88\u0f88 ]bdag 'dra rig 'dzin bdud 'dul rdo rje yis /
tsha ba sgro brag ces tsit+ta gnam langs 'dra ba'i mgul nas gdan drangs pa'o //
rgyas dar chos lding pho brang yang dben du //
shog ser rnam dkar ngos la phab /
yi ge'i ris byed o rgyan bstan srung ngo //
shog ser bu la zhal bshus pa'i yi ge pa ni dus mtha'i ban sprang o rgyan lung rigs so //
ji srid 'jig rten bskal pa ma stongs bar //
de srid dam pa'i chos 'di ma rdzogs so //
sarba dza ga satwaM///
/[ \u0f88 ]dam chos sprul sku snying thig las :
yang gsang bla na med pa'i 'phags mchog nam mkha'i rgyal po'i sgrub pa na rag dong sprugs bzhugs so :[ \u0f88\u0f88\u0f88 ]oM AHhU~M hrI:
A+oM ma Ni pad+me hU~M:
'phags mchog nam mkha'i rgyal po la phyag 'tshal lo :
bdag 'dra pad+ma 'od 'bar gyis :
ma 'ongs sems can don phyir du :
'phags pa nam mkha'i rgyal po yi :
yang gsang sgrub pa zab mo bkod :
ma 'ongs nga sprul skyes bu dang :
'phrad nas 'gro kun 'dul bar shog :
badzra sa ma ya :
rgya rgya rgya :
oM AHhU~M hrI:
oM ma Ni pad+me hU~M:
snying rjes 'gro drug skyong mdzad nam mkha'i rgyal :
'gro kun 'dul mdzad de la phyag 'tshal 'dud :
sgrub rdzas rim pa 'khor ba dong sprugs ltar du bya'o :
de nas bde ba'i gdan la 'dug cing :
de nas skyabs sems ni :
na mo :
bla ma sangs rgyas 'phags mchog spyan ras gzigs :
yan lag bcu gnyis mdo sngags dam pa'i chos :
tshogs mchog phyir mi ldog pa'i dge 'dun la :
bdag ni gus pas phyag 'tshal skyabs su mchi :
sems bskyed ni :
na mo 'phags pa'i lha tshogs bsgrubs nas ni :
mar gyur nam mkha'i mtha' khyab sems can rnams :
bla med yang dag lam la rab gzhugs nas :
'gro don 'khor ba dong sprugs sems bskyed do :[ ÔÅª ]stong zhing snying rje'i ngang nyid las :
rin chen shel las grub pa yi :
lhun grub 'od lnga'i gzhal yas dbus :
pad+ma stong ldan zla ba'i steng :
rang gsal hrIHyig dkar gsal las :
'od 'phros rgyal kun mnyes mchod 'bul :
'gro drug sems can las sgrib sbyangs :
tshur 'dus hrIHyig dkar gsal nyid :
bdag nyid 'phags mchog nam mkha'i rgyal :
sangs rgyas kun 'dus bcu gcig zhal :
rtsa zhal dkar pos 'od 'phros pas :
sems can rnams la brtse bas gzigs :
g.yas ljang g.yon ni dmar ba'i zhal :
dmyal ba yi dwags dong nas sprugs :
de steng dbus zhal dmar po la :
g.yas dkar g.yon ni ljang ba'i zhal :
lha min mi dang dud 'gro kun :
rgyu drug lam dgag thar lam 'dren :
de steng dbus zhal ljang gu la :
g.yas dkar g.yon ni dmar ba'i zhal :
lha yi skye ba kun dgag nas :
thams cad bde chen gnas su sgrol :
de steng khro zhal dud ka rngam :
skye 'gro kun 'od sa la spar :
de steng bla ma 'od dpag med :
li khri mdangs ldan brtse ba'i zhal :
'gro drug pad+ma can du bkod :
rtsa phyag thal sbyar dbang rgyal bsnams :
g.yas pas shel phreng rdo rje dang :
g.yon pas ut+pal dkar po bsnams :
g.yas kyi lhag ma'i phyag bcu na :
rdo rje nor bu pad+ma dang :
ral gri spyi blugs bum pa zhags :
ut+pal chos 'khor rgya gram bsnams :
g.yon gyi lhag ma'i phyag bcu na :
shes rab ral gri po ti dang :
ut+pal rin chen mu tig phreng :
rdo rje rtse lnga dril bu dang :
mkhar gsil mchod rten par bu 'dzin :
zhabs gnyis drang por gshibs te bzhengs :
longs sku'i yan lag sum cu gnyis :
zla rgyas phyag rgyar ldan pa yi :
sku lus ba spu'i 'od klong du :
sprul pa'i sangs rgyas stong mnga' ba :
phyag mthil zhi ba'i spyan re re :
'khor los sgyur ba'i rgyal po ni :
stong gsal 'od sku'i tshul du bzhugs :
longs spyod rgyan rdzogs gzi 'od 'bar :
sbrul chun ri dwags dar sham mdzes :
phyag gdub zhabs gdub rin chen brgyan :
g.yon nas gsang ye d+hA ki 'khyud :
dmar po zhal gsum phyag drug ma :
g.yas dkar g.yon sngo rin chen brgyan :
g.yas g.yon dang pos rdor dril 'khyud :
g.yas gnyis gri gug kha T+wAM ga :
g.yon gnyis nor bu thod khrag bsnams :
dbu skra mthon mthing nor bus brgyan :
zhabs gnyis yab la dgyes sbyor 'khyud :
'ja' zer 'od lnga'i klong du gsal :
de yi phyi rim 'od lnga'i klong :
thugs chen rigs lnga sems dpa' lcam dral dang :
thub drug sprul sku khro chen sgo ba bzhi :
bdag skyob lha dang rig 'dzin srung ma'i tshogs :
dpag med char sprin gtibs 'dra'i lha tshogs kun :
chu zla 'ja' tshon lta bur gsal ba yi :
gnas gsum yi ge gsum las 'od 'phros pas :
steng phyogs skye med rnam dag pho brang dang :
lhun grub ri bo ta la'i pho brang nas :
rang 'dra'i 'phags mchog nam mkha'i rgyal po'i lha tshogs rnams :
rang gsal lhun grub dag pa'i gnas 'dir spyan 'dren no :
slar yang thugs ka'i hrIHlas 'od 'phros pas :
phyogs bcu'i sangs rgyas rgyal ba rigs lnga yis :
dbang bskur byin brlabs chu lhag yar lud pas :
rigs bdag 'od dpag med pas dbu brgyan bsam :
de nas dmigs pa'i 'phro 'du ni :
rang nyid nam mkha' rgyal por gsal ba yi :
rgya chad phyogs lhung ye bral ngang :
thugs kar nyi steng rta mgrin rgyal :
de yi thugs kar zla ba'i steng :
hrIHyig dkar gsal tsheg drag ldan par bskyed :
de yi g.yas g.yon 'og tu ni :
A+oM dkar A dmar hU~M mthing 'od :
zer thag mdangs dang ldan pa yi :
mtha' skor yig drug 'od zer g.yas skor du :
'gal me lta bur 'khor ba yi :
'od 'phros dus gsum rgyal ba thams cad la :
sku gsung thugs yon mnyes mchod 'bul :
tshur 'dus bdag dang mdun bskyed rnams la thim :
dngos grub chen po thob par dmigs :
slar yang 'od zer phyogs bcur 'phros :
ma rgan 'gro drug rnams la phog :
so so'i sdig sgrib sdug bsngal kun sbyangs nas :
thams cad sdug bsngal kun bral bde ldan nas :
ma rgan 'gro drug sems can ma lus kun :
'phags mchog nam mkha'i rgyal po'i sku ru bsgom :
snang stong rgya chad phyogs lhung bral ba yi :
snang srid dag pa rab 'byams ngang :
gsang sngags rgyal po 'di nyid bdun 'bum bzlas :
A+oM AHhU~M hrI:
oM ma Ni pad+me hU~M:
nyams rtogs spar ba'i bskul tshig rnams :
sgrub gzhung 'khor ba dong sprugs ltar du bya'o :
de nas tshe sgrub bskul tshig ni :
hrI:
'phags mchog nam mkha'i rgyal po ni :
yab yum gtso 'khor tshe yi bdag :
sgrub mchog rnal 'byor bdag cag la :
A yu tshe yi sid+d+hi ho :
de nas dmigs rim ni :
rang nyid gong ltar nam mkha'i rgyal por gsal ba yi :
rtsa phyag g.yas rnams thams cad mda' dar dang g.yon rnams thams cad tshe bum bsnams pa :
snying khar dpal rta mgrin dmar por gsal :
de'i snying khar zla gdan gyi steng :
tshe dpag med dmar gsal longs sku'i cha lugs can :
phyag gnyis mnyam gzhag gis 'chi med tshe bum 'dzin pa :
'od lnga'i klong du bskyed la :
de'i thugs kar nyi zla kha sbyor gyi dbus su :
hrIHyig dkar gsal gyi mtha' skor du :
gsang sngags rgyal po 'di nyid bskor bar dmigs la :
A+oM AHhU~M hrI:
oM ma Ni pad+me hU~M:
oM sarba ma hA gu ru d+he wa d+hA ki ga ga rA dza dz+nyA na d+hA ki nI:
A yu a mi d+he wa :
A yu she hU~M b+h+rU~M nr-i dza :
sngags phreng las 'od zer 'phros :
mdun bskyed kyi lha yi thugs kar phog :
mdun bskyed kyi lha yi thugs ka nas 'od zer phyogs bcur 'phros :
phyogs bcu'i rab 'byams zhing gi rdul snyed rgyal ba'i zhing khams rnams su phog :
sku gsung thugs yon mnyes mchod 'bul :
rgyal ba de dag rnams kyi thugs rje'i byin rlabs :
tshe bcud nus stobs thams cad kun :
snang srid 'ja' 'od nr-i yig mer khengs nas :
bdag mdun rnams la sib sib thim pa yis :
lus stobs rab rgyas gzi 'od 'bar :
'chi med tshe yi rig 'dzin brnyes par bsam :
de ltar dmigs pa'i 'phro 'du gsal ba yis :
gnam lcags rdo rje rnyed dang nam mkhar 'phur :
nyi zla shar dang gyen la 'dzegs :
rgyan gos so ma gon dang gri mtshon 'dogs :
lo thog shing tog rgyas pa longs spyod dang :
bud med bzang mos bdud rtsi shing thog ster rmis sogs :
de dag 'grub rtags nges pa yin :
yang gsang bla med nam mkha'i rgyal po yi :
yang zab sgrub pa 'di nyid nyams su sus blangs pa :
mi de pad 'byung nam mkha'i rgyal po dngos nyid yin :
zhal mjal lung bstan ltas bzang yang yang thob :
'das tshe 'ja' 'od gdung rigs lnga la sogs :
bar do med pa'i ltas rnams 'byung :
tshe gcig nyid la mngon sangs rgyas :
'di nyid sgrub pa'i sa phyogs der :
'ja' 'od sprin 'phro dri bzang 'byung :
mi phyugs nor nad mtshon 'khrugs zhi ba dang :
char chu dus 'beb lo phyugs rtag legs nas :
mu ge'i bskal pa rgyun chad cing :
tshe 'dir mchog thun dngos grub brnyes par 'gyur :
khyer so gsum dang rdzogs pa'i rim pa rnams :
thugs chen pad+ma rgyal po'i gsang sgrub ltar du bya :
zab gsang bla na med pa 'phags mchog thugs rje chen po nam mkha'i rgyal po yi :
sgrub gzhung na rag dong sprugs 'di :
ma 'ongs nga sprul bu dang 'phrad par shog :
'phrad nas tshe gcig sangs rgyas 'khor ba dong sprugs shog :
bka' 'di las mkhan ming sring gnyis la bcol :
thub par srungs shig badzra sa ma yA:
rgya rgya rgya :
sbas rgya :
gab rgya :
zab rgya :
gsang rgya :
bdag 'dra rig 'dzin bdud 'dul rdo rje yis /
tsha ba sgro brag ces tsit+ta gnam langs 'dra ba'i mgul nas gdan drangs pa'o //
bde chen 'pho ba chen po'i sku 'grub pa //
bi ma mi tra dngos snang sgyu ma'i gar //
zla bral rtsod med zhing 'dir yongs grags pa //
rnam dag thig le 'od sku bde ba'i gar //
'gro ba'i mgon po chos kyi bdag po mchog
/lha btsun nam mkha' 'jigs med des bskul ngor //
bdag 'dra bdud 'dul rdo rje yis //
rgyas dar chos lding pho brang yang dben du //
shog ser rnam dkar ngos la phab //
dus mtha'i ban sprang o rgyan lung rigs kyis //
shog ser bu las zhal bshus pa //
ji srid 'jig rten bskal pa ma stongs bar //
de srid dam pa'i chos 'di ma rdzogs so //
sarba dza ga tAM/
sa ma ya thA///
/[ \u0f88 ]dam chos sprul sku snying thig las :
thugs rje chen po nam mkha' rgyal po'i btags grol sgrib sbyong 'od sku bzhugs so :[ \u0f88 \u0f88\u0f88\u0f88\u0f88\u0f88 ]'phags mchog nam mkha'i rgyal po la phyag 'tshal 'dud :
thugs rje chen po nam mkha'i rgyal po yi :
gsung mchog yi ge bcu pa yi :
btags grol sgrib sbyong 'od sku 'di :
'khor lo bcangs pa'i gang zag kun :
tshe 'dir bcu bzhi'i sa non nas :
'gyur med lhun grub 'od sku e ma ho :
'di 'phrad rnal 'byor skal pa bzang :
'di thos rnal 'byor skal pa bzang :
'di 'chang rnal 'byor skal pa bzang :
'khor lo 'di 'chang skal ldan kun :
tshe 'di nyid la sangs rgyas 'grub :
skye 'gro sems can grangs med kyi :
re re'i drung du rang gi sprul pa re :
'gro drug 'khor ba dong nas sprugs :
'di la the tshom yod mi 'gyur :
btags grol yid bzhin 'khor lo 'di :
spyi bo'i gtsug tu btags gyur na :
dbu la gtsug tor 'byung ba dang :
rdzogs sangs rgyas par the tshom med :
rus pa nyid las sha rI ram :
gdung ni snum 'dril kha dog dkar :
sran skar tsam du 'byung bar 'gyur :
gzhan yang gdung rigs rnam lnga ni :
sha las nya rI ram ni dmar ba dang :
chu ser dag las chu rI ram :
mdog ni dmar gsal 'byung bar 'gyur :
lha ba nyid las gser rI ram :
kha dog ser gsal 'byung bar 'gyur :
chu rgyus las ni ba rI ram :
kha dog mthing gsal 'byung bar 'gyur :
lhu tshigs pags pa dag las ni :
ring bsrel rnam lnga 'byung bar 'gyur :
mngon rdzogs sangs rgyas the tshom med :
sgrib sbyong 'od sku'i 'khor lo 'di :
skal ldan lus la bcang ba'i tshe :
phyogs dus rgyal ba'i zhing khams thams cad du :
'ja' tshon sna lnga 'byung ba dang :
sa g.yos la sogs 'byung bar 'gyur :
de tshe 'khor gyi byang sems tshogs rnams kyis :
rgyal ba rnams la 'di skad zhus :
e ma e ma mkhyen ldan rgyal ba lags :
zhing khams kun tu 'ja' 'od dang :
sa g.yos la sogs yan chad kyi :
ltas bzang la sogs ci ltar lags :
de skad ces gsol ba'i tshe :
phyogs dus ston pa thams cad kyis :
'khor tshogs rnams la 'di skad gsung :
mi mjed 'jig rten khams zhes na :
yul ljongs 'di zhes mi bu che ge la :
'phags mchog nam mkha'i rgyal po yi :
skyabs sems dbang bskur sdom phog cing :
'phags mchog nam mkha'i rgyal po nyid :
mi bu'i lus bstims lha ru bsgyur :
dus gsum sangs rgyas thams cad kyi :
thugs rje'i gsang mdzod bcang grol ba :
btags grol sgrib sbyong 'od sku zhes :
'phrad tshad rig pa'i rtsa gnas bsgyur :
skad cig gcig gis rdzogs sangs rgyas :
'phags mchog nam mkha'i rgyal po'i sku ru gyur :
'ja' 'od la sogs ltas bzang rnams :
de yi byin rlabs yon tan yin :
de nas 'khor gyi byang sems tshogs rnams kyis :
mi mjed 'jig rten khams zhes nas :
skal ldan rigs kyi che ge mo la :
mngon sum 'dus byas sgyu lus 'di :
'phags pa'i skur gyur legs so legs so zhes :
de skad ces ni yid 'ong bstod par 'gyur :
de ni spyi bor btags pa'i yon tan no :
de nas btags grol sgrib sbyong 'od sku 'di :
skal ldan gang gi mgul du btags gyur na :
phyogs dus rgyal ba thams cad kyi :
gsung gi zhing khams ma lus mngon du gyur :
smra tshad thams cad dam pa'i chos su 'gro :
gang gi yon tan ma lus rdzogs pa dang :
khams gsum rigs drug skye 'gro thams cad kun :
de dag re re'i drung du sprul pa re :
smin grol dam pa'i chos gsung zhing :
ngag la nus thon bden pa thob par 'gyur :
de nas btags grol sgrib sbyong 'od sku 'di :
mchan g.yon bcang pa'i yon tan ni :
phyogs dus bde gshegs rgyal ba thams cad kyi :
thugs kyi yon tan zhing khams mngon du gyur pa dang :
zag med bde stong rgyud la skye ba dang :
dag snang phyogs med shar ba dang :
ma rtogs 'gro drug ma rgan thams cad la :
bcos min snying rje rgyun skye mchi ma 'khrug :
thugs kyi zhing khams dpag med mthong ba dang :
phyogs dus rgyal ba kun la chos nyan cing :
tshe 'di nyid la 'phags pa'i sku ru 'grub :
sprul pa bye ba phrag brgyar rab ston cing :
'gro drug sems can kun gyi don byed 'gyur :
btags grol sgrib sbyong 'od sku yi :
yon tan brjod par mi nus so :
badzra sa ma ya :
rgya rgya rgya :
'phags mchog thugs rje chen po spyan ras gzigs :
'gro mgon nam mkha'i rgyal la phyag 'tshal lo :
gsung mchog yi ge bcu pa yi :
btags grol sgrib sbyong 'od sku 'di :
lus la bcang pas byin rlabs dbang rdzogs shing :
'phags mchog nam mkha'i rgyal po'i lha tshogs kun :
skal ldan lus la rdzogs par bya ba'i thabs :
'khor lo lus la bcang ba yis :
tshe gcig sangs rgyas thob pa'i zab gsang 'di :
dang po 'khor lo'i rgyu dang bri thabs dang :
rab tu gnas dang 'dogs yul dang :
dam tshig dang ni nyams len yon tan no :
thog mar 'khor lo'i rgyu ni shing shun la :
rab legs gru gang gru bzhi'i tshad :
de la mtshal lam dngul dkar gyis :
mu khyud rim pa dgu ru bskor :
lte bar gsung mchog yi ge bcu pa bri :
A+oM AHhU~M hrI:
A+oM ma Ni pad+me hU~M:
zhes mthar :
Ar+ya lo ki shwa ra ga ga rA dza dz+nyA na d+hA ki nI tsit+ta a b+hi Shiny+tsa hU~M hU~M:
g.yas /
A+oM k+Sha ta pa ri a b+hi Shiny+tsa hU~M hU~M:
rgyab tu /
oM Ar+Ya tA re tut+tA re a b+hi Shiny+tsa hU~M hU~M:
g.yon /
A+oM rat+na d+hA ra a b+hi Shiny+tsa hU~M hU~M:
mdun du /
A+oM tA re tut+tA re a b+hi Shiny+tsa hU~M hU~M:
rat+na maN+Da a b+hi Shiny+tsa hU~M hU~M:
de mchan :
oM dz+nyA na pany+tsa a b+hi Shiny+tsa A hU~M A A:
de'i phyi rim mu khyud la :
shar nas rim pa bzhin /
'a a sha sa ma ha :
A+oM badzra g+hu ru pad+mA ka ra d+harmA kA ya :
sam b+ho kA ya :
nir ma kA ya :
tsit+ta sarba a b+hi Shiny+tsa hU~M hU~M:
de'i phyi rim mu khyud la :
oM sarba ma hA g+hu ru d+he wa d+hA ki nI:
ma hA ka ru ni dz+nyA na prad dz+nyA na pa ra mi ta ga ga rA dza dz+nyA na d+hA ki nI A yu a mi d+he wa sarba b+hud+d+ha d+harma sang+g+ha hrIHma tAM tAM:
A+oM hU~M trAM hrI A:
mUM lAM mAM pAM tAM:
k+ShiM trAM hrIHdzriM mai hU~M thiM mUM:
hU~M trAM hrIHAHdzaHhU~M baM ho :
sa man ta b+ha dra sa man ta pha la mu ni dzaHhU~M baM ho :
a b+hi Shiny+tsa hU~M hU~M:
de nas de'i phyi rim gyi mu khyud la :
pad 'dab drug :
de'i phyi rim gyi mu khyud la :
'dab ma drug bri :
de rgyab kyi mu khyud la :
pad 'dab bcu gnyis bri'o :
de'i phyi rim mu khyud la :
A li kA li dang rten 'brel snying po :
de rgyab mu khyud la :
mchod pa'i sprin phung gi snying po bri'o :
de rgyab mu khyud la :
'od zer rnam pa sna tshogs kyi snying po bri :
de rgyab 'ja' 'od me ris bskor :
de nas nang gi pad 'dab drug la :
shar nas rim bzhin /
A+oM Ar+ya lo ki shwa ra pad+ma rA dza dz+nyA na d+hA ki nI a b+hi Shiny+tsa hU~M hU~M:
oM b+hud+d+ha b+hai ro tsa na sa mA ti a b+hi Shiny+tsa hU~M hU~M:
hU~M badzra satwa a b+hit+ya pa ra mi ta a b+hi Shiny+tsa hU~M hU~M:
swA rat+na swa b+hA wa trAM shAn+ti pa ra mi ta a b+hi Shiny+tsa hU~M hU~M:
AM a mi d+he wa shi Sha pa ra mi ta a b+hi Shiny+tsa hU~M hU~M:
hA karmA a mo g+ha sid+d+hi rat+na pa ra mi ta a b+hi Shiny+tsa hU~M hU~M:
de rgyab 'dab drug la :
A+oM g+hu ru mu ne kreM a b+hi Shiny+tsa hU~M:
A+oM g+hu ru mu ne breM a b+hi Shiny+tsa hU~M:
A+oM g+hu ru mu ne hU~M trUM a b+hi Shiny+tsa hU~M:
A+oM g+hu ru mu ne k+ShaM a b+hi Shiny+tsa hU~M:
A+oM g+hu ru mu ne sruM a b+hi Shiny+tsa hU~M:
A+oM g+hu ru mu ne ye a b+hi Shiny+tsa hU~M:
de rgyab pad 'dab bcu gnyis la :
shar nas /
A+oM AHhU~M hrI:
A+oM ma Ni pad+me hU~M:
hrIHta ya maN+Da a b+hi Shiny+tsa AHhU~M:
de nas rim bzhin /
A+oM b+ho d+hi tsit+ta A ho su ka d+harma kA ya a b+hi Shiny+tsa AHhU~M:
A+oM swA AM hA a b+hi Shiny+tsa AHhU~M:
A+oM dz+nyA na pany+tsa a b+hi Shiny+tsa AHhU~M:
A+oM rat+na ma le a b+hi Shiny+tsa AHhU~M:
A+oM ti pa ta badzra a b+hi Shiny+tsa AHhU~M:
oM shab+da ta a b+hi Shiny+tsa AHhU~M:
oM d+harmA ni a b+hi Shiny+tsa AHhU~M:
A+oM bdag rdo rje 'dzin pa zhes rang gi ming gzhug la nAm a b+hi Shiny+tsa AHhU~M:
A+oM AHhU~M hrI:
A+oM ma Ni pad+me hU~M:
kA ya wA ka tsit+ta a b+hi Shiny+tsa AHhU~M:
A+oM ma hA b+ho d+hi tsit+ta ma hA ka ru ni su ka a b+hi Shiny+tsa AHhU~M:
oM b+ho d+hi tsit+ta dz+nyA na ma hA a b+hi Shiny+tsa AHhU~M:
de rgyab kyi mu khyud la :
A+oM a A:
i I:
u U:
r-i r-I:
l-i l-I sogs A li kA li dang rten 'brel snying po nan du bri'o :
de rgyab mu khyud la :
mchod pa'i sprin phung gi sngags ni :
na mo rat+na tra yA ya :
na mo b+ha ga wa ti :
badzra sa ra pra mar+d+ha ni :
ta thA ga tA ya :
ar+ha te :
samyak+saM b+hud+d+hA ya :
tad+ya thA:
oM badzre badzre ma hA badzre :
ma hA te dzo badzre ma hA bid+yA badzre :
ma hA bo d+hi tsit+ta badzre :
ma hA b+ho d+hi man tro :
pa sang kra ma Na badzre :
sarba karma a ba ra Na b+hi shwa d+ha ni badzre swA hA:
de rgyab mu khyud la :
'od zer rnam pa sna tshogs kyi sngags ni :
A+oM AHhU~M:
puSh+pe pU tsa hU~M:
d+hU pe pU tsa hU~M:
g+han+d+he pU tsa hU~M:
A lo ke pU tsa hU~M:
nai bid+yA pU tsa hU~M:
oM sarba ta thA ga ta rat+na pU tsa hU~M:
sarba ta thA ga ta rat+na pa ti nam pU tsa hU~M:
sarba ta thA ga ta rat+na d+ha na pU tsa hU~M:
sarba ta thA ga ta rad na ha ti rat+na pU tsa hU~M:
sarba ta thA ga ta rat+na du ka ra pU tsa hU~M:
sarba ta thA ga ta rat+na b+hit+ti ka pU tsa hU~M:
zhes lhag chad med par bris :
phyi rim 'ja' 'od me ri dang :
phyogs mtshams rnams su bkra shis rdzas brgyad rtags brgyad dang :
rgyal srid sna bdun la sogs tshang ma bri :
tshon dang myang grol ril bu byugs :
de nas rab tu gnas pa ni :
'phags pa nam mkha'i rgyal po'i dkyil 'khor zhal phyes la :
rat+na'i bum pa mgul chings dkar po bya :
gtsang ma'i chu yis sum cha bkang :
de steng bzhag la sna tshogs dar gyi gur phub la :
las byang gzhung bsrang spyan drangs bstim gzhug nan du bya :
mchod bstod bzlas pa tshogs 'khor bskor :
bla ma dkon mchog rdo rje slob dpon la :
gser gyi maN+Dal lan bdun phul :
mkha' 'gro chos skyong rnams la gtor ma 'bul :
yig bcu gzhung sngags ci 'grub bzlas :
ye d+harma brjod cing me tog 'thor :
de nas bum pa'i lha tshogs rnams kyi sbyor mtshams nas /
thugs rje byin rlabs kyi ngo bo :
'chi med kyi bdud rtsi zag med bde stsol gyi snying po :
byang sems dkar dmar gyi rgyun babs nas :
bum pa de nyid mer gyis khengs par bsam la :
bum pa slob ma'i mgor bzhag la :
gzhung lugs ci bzhin dbang bskur bya :
de nas 'khor lo dar zab legs dril la :
rat+na'i gwa 'ur gzhug la spyi bor ram :
mgul nas mchan g.yon rnams su btags :
lo re lon bzhin dbang dang rab gnas skyar :
bum chu 'thung zhing mchog thun dngos grub thob par bsam :
rjes chog glu bro gar dang shis pa brjod :
btags grol sgrib sbyong 'od sku 'di :
'gro ba gang gis lus la bcangs gyur kyang :
tshe 'di nyid la sangs rgyas thob par 'gyur :
'gyur med chos sku thob pa'i rtags :
lus la 'od phung 'gyu ba dang :
dpral bar ye shes spyan ldan 'gyur :
de nas 'gag med longs sku thob pa'i rtags :
gdung rigs rnam lnga 'byung bar 'gyur :
'pho med sprul sku thob pa'i rtags :
ring bsrel phra zhib 'byung ba dang :
'ja' 'od sa g.yos dri ngad ldan :
sku gdung 'bar ba'i rgyud las kyang :
gdung ni sus kyang 'jig mi nus :
sra mkhregs 'jig pa kun bral zhing :
'di ni 'jig rten sangs rgyas mthong :
ring bsrel rnams ni phra mo ste :
til 'bru dang ni yungs 'bru tsam :
'di ni 'byung bas 'jig par nus :
de ni sprul pa'i zhing du 'pho :
ting 'dzin g.yo med rgyud skye zhing :
zhing khams dpag med mthong bar 'gyur :
bla mar bcos min mos gus skye :
'gal rkyen bkra mi shis kun sogs :
mi mthun phyogs kun zhi bar 'gyur :
bsam pa'i don kun rtsol med 'grub :
bya ba thams cad dam pa'i chos su 'gro :
ngag la nus pa thon pa dang :
yi dam lha yi zhal mthong zhing :
phrin las rnam bzhi lhun grub 'byung :
tha na khyi phag lta bu yis :
bar dor longs spyod rdzogs skur 'grub :
btags grol sgrib sbyong 'od sku 'di :
gang gis lus la bcangs gyur kyang :
sku gsum lhun gyis 'grub par 'gyur :
lus ni 'phags pa'i sku ru 'grub :
sems can kun gyi don kun byed :
gsung gi yon tan kun rdzogs nas :
gsang sngags thams cad 'grub par 'gyur :
dus gsum rgyal ba'i chos rnams la :
thogs pa med pa shes par 'gyur :
yon tan phrin las rab rdzogs nas :
sangs rgyas gsung stong phrin las 'grub par 'gyur :
btags grol sgrib sbyong 'od sku 'di :
rin chen bum pa'i snod 'jug nas :
tshong 'dus sa mdo rnams su sbas gyur na :
der phyin skye 'gro'i sgrib zad nas :
tshe 'dir longs sku 'grub par 'gyur :
'byung ba rlung la bskor gyur na :
rlung rgyag des phog sems can kun :
tshe 'dir sangs rgyas thob par 'gyur :
'byung ba chu la bskor gyur na :
chu gnas sems can thams cad dang :
chu de khar phyin skye 'gro kun :
sgrib med sangs rgyas thob par 'gyur :
sku gsung thugs rten nang gzhug 'jug gyur na :
sku de mthong thos phyag bskor 'brel tshad kun :
tshe 'dir chos skur 'grub pa dang :
yul der skye 'gro bde la 'god par 'gyur :
ri mtho'i rtse la sbas gyur na :
yul de'i lha 'dre thams cad kun :
chos la dad cing dkar phyogs skyong ba dang :
ri de mthong tshad skye 'gro kun :
sprul pa sku yi zhing du 'pho :
e ma skal ldan rjes 'jug kun :
rang gis lus la chongs shig :
gzhan la sbyin cig :
'byung ba me chu rlung gsum la skor cig :
sku gsung thugs kyi nang gzhug tu chugs shig :
kha thon du gyis shig :
bris shig chongs shig :
nyams su longs shig :
'di la the tshom log lta byed mkhan gyi bdud rigs rnams :
bcom ldan kun bzang pad 'byung nam mkha'i rgyal po dang :
tshe rabs gtan du las 'brel med pa'o :
'chi nas mnar med dmyal bar ltung :
'di la the tshom yid gnyis kun spangs nas :
'di nyid nyams len mkhan gyi gang zag la :
gong gi yon tan de rnams ma byung na :
pad 'byung 'phags mchog nam mkha'i rgyal po yis :
ma 'ongs skal ldan thams cad bslus par zad :
pad 'byung nam mkha'i rgyal po dngos snang sgyu ma'i gar :
'phags pa bdud 'dul gling dang 'phrad par shog :
'phrad nas ma 'ongs 'gro kun rang grol shog :
bka' 'di dug mtshon ming sring gnyis la bcol :
thub par srungs shig badzra sa ma ya :
rgya rgya rgya :
gter rgya :
sbas rgya :
zab rgya :
gsang rgya :
gnyer rgya :
bdag 'dra rig 'dzin bdud 'dul rdo rje yis /
tsha ba sgro brag ces tsit+ta gnam langs 'dra ba'i mgul nas gdan drangs pa'o //
bde chen 'pho ba chen po'i sku grub pa //
bi ma mi tra dngos snang sgyu ma'i gar //
zla bral rtsod med zhing 'dir yongs grags pa //
rnam dag thig le 'od sku bde ba'i gar //
'gro ba'i mgon po chos kyi bdag po mchog
/lha btsun nam mkha' 'jigs med des bskul ngor //
bdag 'dra bdud 'dul rdo rje yis //
rgyas dar chos lding pho brang yang dben du //
shog ser rnam dkar ngos la phab //
yi ge'i ris byed o rgyan bstan srung ngo //
shog ser bu la o rgyan lung rigs kyis dag par phab pa 'di /
ji srid 'jig rten bskal pa ma stongs bar //
de srid dam pa'i chos 'di ma rdzogs so //
sarba swasti /
sa ma ya thA//

//
