@#//
phud kyi skong gi cho ga 'dod dgu'i char 'beb bdud rtsi'i sprin phung zhes bya ba bzhugs so //
dza yan+tu //
oM swasti sid+d+haM/
mi 'a~Xgyur bde chen ye shes dngos //
bla me~Xd stong nyid rdo~X rje~Xr sdom //
rtsa gsum rab 'byams sprin spro mdzad //
der btud phud skong cho ga bshad //
'di la don lnga ste /
bcas bsham pa /
byin gyis brlab pa /
mgron 'gugs pa /
mchod sbyin dbul ba /
chos kyi sbyin pa gtong zhing bsngo smon dang gshegs gsol gyis mtha' brten pa dang bcas pa'o //
dang po bcas bsham pa ni /
rgyas par mgron tshan so so'i gtor ma rang rang gi mthun rdzas kyis brgyan pa 'grub na legs /
ma 'grub na stegs gtsang mar 'bru sna bre bcu gsum bkram pa'i steng du /
'bru ngar ma bcag pa'i bsang phye gtsang ma la chang dang mar rnams spod kyis bran pa sbyar ba'i steng /
khyad par gyi rdzas bdud rtsi chos sman gyi phabs btab ste brdzis pa'i zan la /
gsang phyi zlum po lto ldir ba'i rnam pa can rtsa bar mtheb skyus 'brum du gcer zhing /
dkar mo lag g.yas dang kha zas kyi bye brag sna tshogs pas brgyan pa'i rtser mda' rgod sgro ma la dar sna lnga dang rin po che btags pa btsugs /
de'i mdun du rgya phor /
bse phor /
gser skyogs /
dngul skyogs kyi snod mar gyi ze prog gis brgyan pa rnams kyi nang du sman phabs dang gser sbyar ba'i chang bzang pos bkang /
gzhan yang rak+ta'i zhal bu dang /
phyi nang gi mchod pa rnams gtsang zhing mkho dgu tshang bar 'du bya ba'am /
de tsam ma 'byor na mgron rnams dang 'tsham pa'i mtheb skyu dang 'bru sna dza gad tsam la brten pas kyang rung ba yin no //
gnyis pa byin gyis brlab pa ni /
'gro rnams bsgral 'dod bsam pa yis //
sangs rgyas chos dang dge 'dun la //
byang chub snying por mchis kyi bar //
rtag par bdag ni skyabs su mchi //
zhes lan gsum gyis skyabs su 'gro
/shes rab snying rje dang bcas pas //
brtson pas sems can don du bdag
/sangs rgyas mdun du gnas bgyis nas //
byang chub mchog tu sems bskyed bgyi //
zhes lan gsum gyis sems bskyed nas /
rang nyid skad cig gis gnyug ma'i he ru ka mthing nag zhal gcig phyag gnyis pa rdo rje dang dung dmar 'dzin pa 'bar ba chen po'i gzi brjid can rang snang gi yum dang bcas pa'i skur gyur /
de'i thugs ka nas khro tshogs me mtshon dang bcas pa nyi zer gyi rdul phran ltar spros pas bgegs thams cad mthar bskrad /
rdzas rnams raM yaM khaM gis bsregs gtor sbyangs te 'od gsal stong pa nyid du gyur /
de'i rang mdangs 'gag pa med pa las rdzas rnams ngo bo ye shes sgyu ma'i rang bzhin bde ba chen po'i rol mo rnam pa thams cad par 'char ba'i 'dod yon longs spyod kyi phung po nam mkha' rab 'byams gang ba rnams su gyur par bsam la /
thal mo khong stong gi phyag rgya snying gar bca' zhing /
oM swA b+hA wa shud+d+haHsarba d+harmaHswA b+hA wa shud+d+ho\u0f85 haM/
zhes chos nyid rnam dag gi sngags rgyas /
rdzas rnams kyi ma dag pa thams cad sbyangs nas stong pa nyid du gyur /
sor rtse sprad cing sor tshigs bcag pa sgrom bu'i rgya dpral bar bzhag ste /
na maHsarba ta thA ga te b+h+yo bi shwa mu khe b+h+yaHsarba thA khaM ut+ga te s+pha ra Na i maM ga ga na khaM swA hA/
zhes nam mkha' mdzod kyi sngags rgyas /
so so'i mos pa dang mthun pa'i rdzas zad mi shes pas nam mkha'i khams thams cad khyab par gyur /
mthe bong bsnol nas thal mo gnyis phyir bskyed pa kha 'gram gnyis su bzhag la /
oM badzra a mr-ita kuN+Da lI ha na ha na hU~M phaT/
ces bdud rtsi 'khyil ba'i sngags rgyas /
sdug bsngal mtha' dag zhi bar byed pa'i sman mchog bdud rtsi'i rgya mtsho chen por 'khyil bar gyur /
g.yas pa rdo rje khu tshur las mdzub mo sbreng ba snying ga dang g.yon mchog sbyin brkyang ba'i rgya bcas la /
na maHsarba ta thA ga ta a ba lo ke te oM sam+b+ha ra sam+b+ha ra hU~M/
zhes shugs ldan 'od kyi sngags rgyas /
mgron rnams gang la gang 'dod kyi longs spyod zad mi shes pa 'byung bar gyur /
g.yas khu tshur snying ga dang g.yon mchog sbyin 'degs pa'i rgya bcas pa /
oM dz+nyA na a ba lo ki te na maHsa man+ta s+pha ra Na rasmi b+ha wa sa ma ya ma hA ma Ni du ru du ru hri da ya dz+wa la ni hU~M/
zhes ye shes skar mda'i sngags rgyas /
mgron rnams kyis rgyal pham med par mnyam snyom du thob par gyur /
thal mo khong stong las sor mo rnams nang du bsnol cing rting pa gnyis sprad pa spyi bor bcas la /
na maHsa man+ta bud+d+ha naM gra he shwa ra pra b+hany+dz+yo ti ni ma hA sa ma ya swA hA/
zhes dbang sgyur 'khor lo'i sngags rgyas /
mgron rnams bdag gi dbang du 'dus te ci bsgo ba'i las sgrub par gyur /
phyag rgya rnams phyogs bcur bstan cing sngags rnams lan gsum gsum brjod pas byin gyis brlabs la /
na mo /
bdag gi bsam pa'i stobs dang ni //
de bzhin gshegs pa'i sbyin stobs dang //
chos kyi dbyings kyi stobs rnams kyis //
'khor 'das mgron la mchod pa dang //
sems can kun la phan gdags phyir //
don rnams gang dag bsam pa kun //
de dag thams cad ci rigs pa //
'jig rten khams ni ma lus par //
thogs pa med par 'byung gyur cig
/ces bden stobs kyang brjod do //
gsum pa mgron dgug pa ni /
spos btul zhing 'dun pa rtse gcig pas /
na mo /
bde gshegs snying pos 'gro kun yongs la khyab //
sems ni rgya chen mchog tu rab bskyed de //
'gro ba 'di dag ma lus sangs rgyas rgyu //
'di na snod min sems can gang yang med //
bzhengs shig bzhengs shig stobs bcu mnga' ba'i lha //
dus las mi 'da' thugs rje'i dbang gis na //
sems can don la dgongs pa'i dkon mchog gsum //
yid kyis sprul zhing bshams pa'i gnas 'di ru //
gtan pa med pa'i mchod sbyin rgyal po la //
spyan 'dren 'khor dang bcas te gshegs su gsol //
bla ma yi dam mkha' 'gro chos skyong ba'i //
dam can rgya mtsho sde gsum dregs pa'i tshogs //
lha srin sde brgyad 'gro drug sems can dang //
bgegs rnams gtan pa med pa'i mchod sbyin la //
spyan 'dren 'khor dang bcas te gshegs su gsol //
oM badzra sa mA dzaH
dzaHhU~M baM hoHsa ma ya tiSh+Tha lhan /
zhes spyan drangs pas byon te /
rang rang gi go 'phang dang 'tsham pa'i stan la bzhugs par gyur /
bzhi pa mchod sbyin dbul ba ni /
so so'i sgos kyi gtor ma mthun rdzas dang bcas pa yod na dang /
med na gsang phyi las gcod pa'am /
skyu gu tsam la bsdus kyang rung ste 'bru bzang po dang bcas pa rin po che'i snod du blugs nas sngar bshams pa'i phud kyis bran la thog mar spyir mchod pa ni /
oM mchod do //
phud thams cad kyi mnga' bdag 'phags pa dkon mchog gsum /
de'i rang bzhin byang chub kyi sems /
de dang gnyis su med pa'i rdo rje slob dpon brgyud pa dang bcas pa /
de'i phyag rgya yi dam dkyil 'khor gyi lha tshogs /
phyogs bcu dus gsum gyi zhi khro rgyal ba'i dkyil 'khor /
de'i 'khor na gnas pa'i phyi nang gi mkha' 'gro chos skyong srung ma thugs dam can rnams la /
dpal gyi gtor ma rgyan ldan g.yos su sbyar ba gser skyems kyi dam tshig gis bran pa'i phud kyi mchod pa dam pa 'dis gsol zhing mchod do //
sku gsung thugs kyi rgyud mnyes pa dang longs spyod kyi rkyen du 'byor bar gyur cig
/mthu dang byin rlabs bsam gyis mi khyab pas ris med pa'i bstan pa spyi dang /
sgos snga 'gyur rdo rje theg pa'i bstan pa bshad sgrub kyis mtho zhing sems can gyi phan bde phyogs bcur rgyas pa dang /
khyad par bdag cag dpon slob yon mchod 'khor dang bcas pa rnams kyis bdud rnams zil gyis gnon pa dang /
srid gsum dbang du bsdu ba dang /
dam can rnams la bka' nan bstsal ba dang /
thugs dam bskul ba'i phrin las mdzad du gsol /
zhes rol mo'i sgra sgrog cing phud 'thor ro //
de nas bye brag tu so sor mchod pa ni /
hoH
chos sku mnyam pa chen po'i rang bzhin las /
lhun gyis grub pa'i sku dang ye shes 'du 'bral med pas /
'khor ba dang mya ngan 'das pa kun gyi sngon rol du mngon par byang chub ste /
phyogs bcu dus bzhi'i dkyil 'khor thams cad kyi mnga' bdag
/thog ma'i mgon po dpal kun tu bzang po la 'khor rgyal ba rgya mtsho'i tshogs kyis bskor ba la sogs te /
sangs rgyas thams cad kyi ngo bo /
chos thams cad kyi 'byung gnas /
dge 'dun thams cad kyi mnga' bdag
/dngos grub thams cad kyi rtsa ba /
yon tan thams cad kyi gter mdzod /
rgyal ba dgongs pas brgyud pa /
rig 'dzin brdas brgyud pa /
gang zag snyan khungs brgyud pa ste /
dpal ldan bla ma dam pa gter chen chos kyi rgyal po 7gter bdag gling pa yab sras kyi bar du byon pa'i rtsa brgyud kyi bla ma /
rdzogs pa chen po sde gsum /
'dus pa mdo /
sgyu 'phrul rgyan /
sgrub pa chen po sde brgyad sogs rgyud sde bzhi'am drug gi dbang bskur rgyud bshad man ngag sbyin pa'i bla ma dam pa rnams dang /
gzhan yang spyi'i bla ma /
'dren pa'i bla ma /
dam tshig dbang gi bla ma /
nyams chag skong ba'i bla ma /
shes rgyud 'grol ba'i bla ma /
man ngag lung gi bla ma dam pa thams cad la dpal gyi gtor ma rgyan ldan g.yos su sbyar ba /
gser skyems kyi dam tshig gis bran pa'i phud kyi mchod pa dam pa 'dis gsol zhing mchod do //
sku gsung thugs kyi rgyud mnyes pa dang longs spyod kyi rkyen du 'byor bar gyur cig
/mthu dang byin rlabs bsam gyis mi khyab pas bdag cag dpon slob yon mchod kyis thog drangs sems can thams cad kyi rgyud la tshogs gnyis rdzogs shing sgrib gnyis byang nas myur du mchog dang thun mong gi dngos grub thob par byin gyis brlab tu gsol /
hoH
chos sku nam mkha' lta bur ro gcig kyang /
gzugs sku ye shes sgyu ma'i rol par snang ba gsang sngags phyi nang gi lha tshogs dpag tu med pa rnams dang /
khyad par bde gshegs zhi ba'i lha tshogs bzhi bcu rtsa gnyis /
khrag 'thung lnga bcu rtsa brgyad /
che mchog yon tan gyi lha tshogs /
yang dag thugs kyi lha tshogs /
'jam dpal sku'i lha tshogs /
pad+ma gsung gi lha tshogs /
phur pa phrin las kyi lha tshogs /
ma mo rbod gtong gi lha tshogs /
rig 'dzin slob dpon gyi lha tshogs /
'jig rten mchod bstod kyi lha tshogs /
dmod pa drag sngags kyi lha tshogs la sogs te rgyud sde bzhi dang drug gi dkyil 'khor gyi lha tshogs 'khor dang bcas pa thams cad la /
dpal gyi gtor ma rgyan ldan g.yos su sbyar ba gser skyems kyi dam tshig gis bran pa'i phud kyi mchod pa dam pa 'dis gsol zhing mchod do //
sku gsung thugs kyi rgyud mnyes pa dang longs spyod kyi rkyen du 'byor bar gyur cig
/mthu dang byin rlabs bsam gyis mi khyab pas bdag dang sems can thams cad kyi rgyud la bsod nams dang ye shes kyi 'byor pa chen po lhun gyis rdzogs pas sa dang lam gyi yon tan mthar phyin nas sku dang ye shes kyi mnga' thang chen pos don gnyis lhun gyis grub pa dang /
gzhan yang bdud rnams zil gyis gnon pa dang /
srid gsum dbang du bsdu ba dang /
dam can rnams la bka' nan bstsal ba dang /
thugs dam bskul ba'i phrin las mdzad du gsol /
hoH
'od gsal chos kyi dbyings kyi mkha' la /
rang rig pa'i ye shes 'gro ba /
dbyings rig zung du 'jug pa'i bcom ldan 'das ma rdo rje phag mo la sogs te /
dkar mo sku
/dmar mo gsung /
nag mo thugs /
ser mo yon tan /
sngon mo phrin las /
khra mo rigs 'dus ma /
don grub ma /
lha gsum dbu bcad ma /
rdo rje khros ma nag mo la sogs ye shes lnga las grub pa'i ye shes kyi mkha' 'gro ma rigs lnga dang /
gzhan yang sa la gnas pa dang /
sha za las kyi mkha' 'gro sogs zhing skyes sngags skyes lhan cig skyes mas bsdus pa /
gnas gsum gyi dpa' bo dang mkha' 'gro ma'i tshogs 'khor dang bcas pa thams cad la /
dpal gyi gtor ma rgyan ldan g.yos su sbyar ba gser skyems kyi dam tshig gis bran pa'i phud kyi mchod pa dam pa 'dis gsol zhing mchod do //
sku gsung thugs kyi rgyud mnyes pa dang longs spyod kyi rkyen du 'byor bar gyur cig
/mthu dang rdzu 'phrul bsam gyis mi khyab pas bdag dang sems can thams cad kyis byang chub kyi sems rtogs shing mkha' la spyod pa'i gnas su bde bar 'khrid pa dang /
sems nyid lhan skyes kyi ye shes rnyed nas rdo rje'i lus thob cing chos rnams ro gcig bsam mi khyab kyi gnas thob nas rigs dang tshogs kyi spyod pas /
sems can thams cad sgrol nus shing /
phrin las bzhi la dbang 'byor bas rang gzhan gyi don gnyis lhun gyis grub par mdzad du gsol /
hoH
dpal ye shes kyi mgon po ma hA kA la bdud 'dul dbang phyug
/dug gsum nad kyi sman pa /
rig 'dzin yongs kyi srog shing /
nag po dgra 'dul /
lha min g.yul zlog
/lha dmag gi sde dpon /
dpal ye shes kyi mgon po legs ldan tshogs kyi bdag po /
yum kro d+hI shwa rI ma /
las kyi mgon po /
khro chen badzra king+ka ra /
gnod sbyin zangs mdog
/srin po gza' bdud /
'dod khams bdag mo re ma ti sogs slas dang byi mo bran mo dang 'dus pa chen po'i tshogs 'khor dang bcas pa thams cad la /[ ÔÅª ]dpal gyi gtor ma rgyan ldan g.yos su sbyar pa gser skyems kyi dam tshig gis bran pa'i phud kyi mchod pa dam pa 'dis gsol zhing mchod do //
sku gsung thugs kyi rgyud mnyes pa dang longs spyod kyi rkyen du 'byor bar gyur cig
/mthu dang rdzu 'phrul bsam gyis mi khyab pas thugs dam gnyan po las ma 'da' bar /
sangs rgyas kyi bstan pa srungs /
dkon mchog gi dbu 'phang bstod /
dge 'dun dang chos kyi rgyal srid skyongs /
snod kyi dge bcu sgrubs /
bcud kyi phan bde spel /
gdug pa can gyi gnya' gnon /
dam tshig can gyi stongs grogs mdzod /
thar 'dod kyi re ba skongs /
phan sems can gyi phrin las sgrubs /
khyad par bdag cag dpon slob yon mchod 'khor dang bcas pa rnams la sdang ba'i dgra thul /
gnod pa'i bgegs dpung choms /
nad dang nyer 'tshe sol /
tshe dang bsod nams spel /
dpal dang grags pa sgrubs /
dbang phyug dang gzi brjid skyed /
chos nor dang longs spyod spel /
mnga' ris dang chos srid skyongs /
dngos grub kyi bsam pa sgrubs /
phrin las kyi re ba skongs /
spyi dang khyad par gyi bsam pa thams cad yid bzhin du sgrub pa'i phrin las mdzad du gsol /
hoH
dpal ye shes kyi mgon po bya rog gi mtshan can /
khrag 'thung gi rgyal po /
nag po chen po phyag bzhi pa /
yum mchog tsaN+Di dbang phyug ma /
las mgon bya rog gdong can /
sha za 'bar ma nag mo /
'jigs byed seng ge'i gdong can /
sha za gza' bdud nag po /
shar phyogs sgrol ging tshangs pa dkar po /
lho phyogs sgrol ging gshin rje dmar po /
nub phyogs sgrol ging btsan gyi rgyal po /
byang phyogs sgrol ging gnod sbyin lcags kyi ber ga can /
las byed nag po stong /
sha za 'bum /
ma mo bye ba /
gnod sbyin khri sogs 'khor tshogs sde dpung dang bcas pa thams cad la /
dpal gyi gtor ma rgyan ldan\u0f8e
sogs 'gre'o //
hoH
dpal ye shes kyi mgon po 'chol ba'i khro rgyal chig shur ma ning nag po /
ma gcig lha mo dpal 'bar ma /
las mgon srog bdud nag po /
sku'i mgon po stag zhon /
gsung gi mgon po bing /
thugs kyi mgon po gri gug
/yon tan gyi mgon po seng zhon /
phrin las kyi mgon po trak+shad /
sring gcig 'dod khams dbang phyug
/ru 'dren gyi dmag dpon sde bzhi /
bka' sdod dregs pa sde brgyad /
bdud 'dul dregs pa'i dmag tshogs bsam gyis mi khyab pa dang bcas pa thams cad la /
dpal gyi gtor ma\u0f8e
sogs 'gre /
hoH
dpal mgon nag po chen po zhing skyong stobs 'phrog dbang po dregs pa kun 'dul /
yum re ma ti /
sras ma ru rtse /
DA ki ma bzhi /
klu bdud nA ga rak+sha /
gshin rje ya ma rA dza /
gza' bdud rA hu la /
sha za srin po sogs bka' sdod dregs pa'i dmag tshogs 'khor dang bcas pa thams cad la /
dpal gyi gtor ma\u0f8e
sogs 'gre /
hoH
dpal ye shes kyi ma mo sngags kyi srung ma /
smug nag khros ma'i rgyal mo rag gdong ma /
sprul pa'i ma mo gsum /
sbyor sgrol srog gcod kyi ging gsum /
ye shes kyi ma mo lnga /
rje mo bcu bzhi /
sman mo lnga bcu rtsa brgyad sogs snang srid ma mo'i 'khor tshogs bsam gyis mi khyab pas bskor ba /
zhwa'i mgon po gri thod can lcam dral /
bshan pa srog sgrub nag mo 'khor gdong can gsum sogs sha za dang ma mo 'bum /
gza' bdud rA hu la gza' brgyad gdong mo bzhi /
rgyu skar sogs 'jigs byed dregs pa'i 'khor dang bcas pa /
sgrol ging gza' rgod bshan pa dmar nag
/las byed pho nya sde brgyad sogs sha za bshan pa'i tshogs dang bcas pa /
skyes mchog dgra bla'i rgyal po rdo rje legs pa /
'khor ging chen sde bzhi /
dge bsnyen sum brgya drug cu /
brtan ma za byed mche ba can sogs sde bdun dpung tshogs pho nyar bcas pa rnams dang /
'bar ba'i gdong can /
mkha' la gshegs ma /
mkha' spyod ma ste gtso mo gsum g.yog gdong can ma gsum dang bcas pa /
gter srung dge bsnyen ldang lha /
btsan rgod bya ra ba stong gi 'khor dang bcas te /
bka' rdzogs pa chen po'i srung ma 'khor dang bcas pa thams cad la /
dpal gyi gtor ma\u0f8e
sogs 'gre /
hoH
lha chen gu lang chen po dbang phyug shrI ral pa can /
yum u ma de wI/
gsang ba'i ma mo bzhi /
tshangs pa dang 'dod lha dbang po sogs khams gsum gyi dregs pa'i dpung tshogs 'khor dang bcas pa thams cad la /
dpal gyi gtor ma\u0f8e
sogs 'gre /
hoH
dam can gza'i dge bsnyen chen po 'jigs byed rA hu la /
mthu chen klu sring yab yum sprul pa'i gza' chen sde brgyad /
sring mo gdong mo bzhi /
gtsang ris kyi mgon po bdun cu rtsa lnga sogs srid gsum 'byung po'i 'khor dpag tu med pa'i tshogs dang bcas pa thams cad la /
dpal gyi gtor ma\u0f8e
sogs 'gre /
hoH
chos skyong gi rgyal po chen po gnod sbyin gyi sde dpon rnam thos sras /
btsun mo bzhi /
sras bzhi /
gnod sbyin gyi sde dpon chen po brgyad /
klu chen po brgyad /
lha srin sde brgyad /
gnod sbyin bye ba sogs las byed pho nya'i sde dpung bsam gyis mi khyab pa dang bcas pa thams cad la /
dpal gyi gtor ma\u0f8e
sogs 'gre /
hoH
ma gcig srid pa gsum gyi mnga' bdag
/dkor srung zhing skyong chen mo ngan ne ma /
'khor gyi ma mo bzhi /
yab yum gnyis dang lcam dral brgyad /
gnas gsum gyi ma mo mkha' 'gro /
dur khrod kyi zhing skyong pho mo /
las byed sha za 'bum sde /
sprul pa'i shwa na wa spyang dred mo sogs 'khor tshogs bsam gyis mi khyab pa dang bcas pa thams cad la /
dpal gyi gtor ma\u0f8e
sogs 'gre /
hoH
bdud mgon zhing skyong seng ge'i gdong pa can /
yum bdud mo dmar nag
/las byed dus mtshan pho mo /
bka' nyan dregs pa sde brgyad la sogs pa 'khor dang bcas pa thams cad la /
dpal gyi gtor ma\u0f8e
sogs 'gre /
hoH
dbang phyug ma hA de wa la sogs te dregs pa'i sde dpon chen po sum cu /
'chi bdag gshin rje nag po la sogs te drag sngags dmod pa'i sngags bdag dregs pa bco brgyad /
shwa na ma mched bzhi /
bdag nyid chen mo re ma ti mched bzhi /
sa bdag bse mo mched bzhi /
gyad chen ging bzhi ma sring 'bar ma la sogs te phur srung dam can rnams so so'i 'khor tshogs sde dpung dang bcas pa thams cad la /
dpal gyi gtor ma\u0f8e
sogs 'gre /
hoH
grub pa'i slob dpon chen po pad+ma sam+b+ha wa'i bka' dang dam la gnas pa'i zab mo gter gyi srung ma /
mtsho lha sman btsun mched lnga /
dgra bla'i rgyal po dam can skyes bu chen po rdo rje legs pa /
'khor thugs kyi dgyes sde chen mo bcu gnyis /
lha btsan bdud kyi dge bsnyen sum brgya drug cu za byed mche ba can sogs sgrol ging bye ba'i tshogs dang bcas pa /
btsan rgod chen po 'bar ba spun bdun /
phyi nang gsang ba'i sprul pa gsum sogs 'khor tshogs rgya mtshos bskor ba /
chos 'khor skyong ba'i srung ma dgra bla chen po rdo rje khyung chen klu 'brug 'dul /
dbus phyogs thugs kyi rgyal po brgya byin /
shar phyogs sku'i rgyal po mon bu pu tra /
lho phyogs yon tan gyi rgyal po gnod sbyin shing bya can /
nub phyogs gsung gi rgyal po dgra bla skyes gcig
/byang phyogs phrin las kyi rgyal po pe har dgra bla chen po /
sprul pa lnga /
yum lnga /
blon po lnga /
nang blon sha 'grol khyi 'grol /
khol po 'dzin gtong /
ru 'dren sde bzhi /
skyo bsang gar mkhan sogs dregs pa'i dpung dang bcas pa /
btsan rgod rol pa rkya bdun dregs pa sde brgyad kyi sdong zla dang bcas pa /
srog bdag bdud kyi rgyal po 'khor bdud dmag 'bum gyis bskor ba /
btsan rje yam shud dmar po 'khor btsan dmag stong sdes bskor ba /
klu bdud nag po 'khor klu bdud 'bum dang pho nya sbal sbrul sdom sdig dang bcas pa la sogs te /
zab gter gyi srung mar zhal gyis bzhes pa'i gter bdag dam can rgya mtsho'i tshogs dang bcas pa thams cad la /
dpal gyi gtor ma rgyan ldan g.yos su sbyar ba /
gser skyems kyi dam tshig gis brgyan pa'i phud kyi mchod pa dam pa 'dis gsol zhing mchod do //
so so'i rgyud mnyes shing tshims pa dang longs spyod kyi rkyen du 'byor bar gyur cig
/khyed rnams kyi mthu dang byin rlabs bsam gyis mi khyab pas bka' dang bstan pa gnyan po srungs /
bdag cag dpon slob yon mchod 'khor dang bcas pa rnams la nad dang gdon bgegs thams cad las skyob cing /
sdang byed dgra bgegs thams cad bsgral ba dang /
spyi dang khyad par gyi bsam pa'i don thams cad yid bzhin du sgrub pa'i phrin las mdzad du gsol /
hoH
gzhan yang 'jig rten skyong ba'i srung ma mthu bo che /
dpal tshangs pa dang brgya byin la sogs te phyogs skyong ba bcu /
yul 'khor srung la sogs te rgyal po chen po bzhi /
dbang phyug dang khyab 'jug la sogs te lha chen po brgyad /
nyi ma dang zla ba la sogs te gza' chen po brgyad /
smin drug dang snar ma la sogs te rgyu skar nyi shu rtsa brgyad /
nor rgyas dang pad+ma la sogs te klu chen po brgyad /
gang ba bzang po dang nor bu bzang po la sogs te 'jigs byed chen po dgu ste gtsang ris kyi dpal mgon bdun cu rtsa lnga dang /
gnod sbyin gyi sde dpon pany+tsi ka dang /
btsun mo dpal ldan ha ri ka dang /
sras 'phrog ma'i bu lnga brgya sogs rdo rje'i rigs kyi srung ma thugs dam can gtsang mar gnas pa bstan pa la dad pa'i 'byung po mthu stobs can 'khor dang bcas pa thams cad la /
dpal gyi gtor ma rgyan ldan g.yos su sbyar pa gser skyems kyi dam tshig gis bran pa'i phud kyi mchod pa dam pa 'dis gsol zhing mchod do //
so so'i rgyud mnyes shing tshims pa dang longs spyod kyi rkyen du 'byor bar gyur cig
/khyed rnams kyi mthu dang byin rlabs bsam gyis mi khyab pas sangs rgyas kyi bstan pa dar zhing rgyas pa dang /
sems can thams cad bde zhing skyid pa dang /
bdag cag dpon slob yon mchod 'khor dang bcas pa'i nad dang gdon bgegs rnams phyir bzlog cing /
sdang byed dgra bgegs thams cad bsgral ba dang bsam pa'i don thams cad yid bzhin du sgrub pa'i phrin las mdzad du gsol /
hoH
gzhan yang dpal gyi 'khor na gnas pa'i srung mar gyur pa /
mi'i srin mo dang tshangs ma sogs dbang phyug ma nyi shu rtsa brgyad /
lha chen po nyi shu rtsa gcig dang /
srin mo lnga sogs rig pa'i rgyal mo rnams dang /
khyad par rigs lnga'i he ru ka 'bar ba'i dkyil 'khor du dbang phyug tshogs kyis bka' nyan par zhal gyis bzhes shing bskos pa rnams dang /
rdo rje dga' byed dang 'dren byed sogs mkha' 'gro sum cu so gnyis /
rdo rje lang+ka'i sring mo bzhi dang bcas pa /
rdo rje gdon mi za ba'i tshogs kyi dkyil 'khor du sgrub pa po'i bran du zhal gyis bzhes shing bskos pa rnams dang /
khro bo badzra king+ka ra la sogs te king chen po bco brgyad /
'dzin ging bzhi bcu rtsa gnyis sogs ci bgyi dang bka' nyan du gyur pa /
khyad par du yang dpal gshin rje gshed pos 'dul ba'i dkyil 'khor du gdug pa can bsgral bar zhal gyis bzhes shing phrin las su bskos pa thams cad dang /
bdag nyid chen mo gar gyi dbang phyug sogs ma mo chen mo bdun /
sring mo chen mo bzhi /
ming po gsum dang bcas pa /
'bar ma chen mo brgyad la sogs te ma mo'i tshogs su bsdus pa /
srung ma gtsor len dkar mo'i tshogs /
gsod pa gtsor len nag mo'i tshogs /
chad pa gtsor len smug mo'i tshogs /
nad gtong gtsor len ser mo'i tshogs /
za byed gtsor len dmar mo'i tshogs su bsdus pa /
tshogs snga phyi'i king chen po lnga dang bcas pa /
dpal chen po che mchog dbang gi rgyal po dang /
pad+ma dbang gi rgyal po'i shes rab sbyor ba'i dkyil 'khor du gdan du sbyor zhing bran mor 'khol ba /
ye shes dang las la sprul par bstan pa /
rje mo sman mo'i tshul 'dzin pa /
nya shi dus drug gi mchod pa'i mnga' bdag mdzad cing dben pa'i srung ma mdzad pa thams cad dang /
mgo brgya lag brgya ma la sogs te pho nya drug cu rtsa bzhi /
las byed nyi shu rtsa bzhi /
rdo rje lang+ka'i tshogs dang bcas pa /
khyad par du dpal lag na rdo rje'i dkyil 'khor du pho nya dang las byed du mngags pa thams cad la /
rang rang gi mthun rdzas kyis gtor ma rgyan ldan g.yos su sbyar pa gser skyems kyi dam tshig gis bran pa'i phud kyi mchod pa dam pa 'dis gsol zhing mchod do //
so so'i rgyud mnyes shing tshims pa dang longs spyod kyi rkyen du 'byor bar gyur cig
/khyed rnams kyi mthu dang byin rlabs bsam gyis mi khyab pas bdag cag rnams nad dang gdon bgegs thams cad las bsrung zhing /
sdang byed dgra bgegs thams cad sgrol ba'i phrin las mdzad du gsol /
hoH
gzhan yang phyi nang gsang ba gab sbas bstan pa skyong ba rtag cing chags pa la sogs pa'i snang zhing srid pa'i lha ma srin sde brgyad 'khor dang bcas pa thams cad dang /
khyad par nag mo bzhin mi sdug gi bu mo rdo rje kun grags ma la sogs te bdud mo chen mo bzhi dang /
dmar mo khrag 'dzag ma'i bu mo rdo rje g.yu sgron ma la sogs te gnod sbyin chen mo bzhi dang /
dkar sham bzhin bzang ma'i bu mo kong btsun de mo bod khams skyong ba sogs sman btsun chen mo bzhi ste bod skyong brtan ma bcu gnyis rang rang gi 'khor dang bcas pa /
gzhan yang bod khams skyong ba'i phywa he lde dang po la sogs te phywa dmu lha'i rigs dang /
srin skya rengs khrag mig ma sogs bdud dang srin po'i mnga' ris las mi'i mgon skyabs su gyur pa thams cad dang /
bdud dang srin po'i mnga' ris las mi'i yul g.yung drung du byin gyis brlabs pa'i lha ma sangs spun dgu sring sman dang bcas pa /
rkya pa dmag dang bcas pa thams cad dang /
gnod sbyin rigs las mi'i mgon skyabs su gyur pa sku la mkha' ri dang /
yar lha sham po dang /
thang lha la sogs pa bar khams gsum srung bar mdzad pa rnams dang /
sku la ge gong la sogs te stod khams gsum srung bar mdzad pa rnams dang /
rma chen spom ra la sogs te smad khams gsum srung bar mdzad pa rnams dang /
dge bsnyen rdo rje legs pa la sogs te dge bsnyen nyi shu rtsa gcig tu gtogs pa bod khams srung ba'i lhar bzhugs so cog thams cad dang /
gnod sbyin mo'i rigs las mi'i mgon skyabs su gyur pa lho'i skyi mthing ma sogs te bar khams srung ba dang /
zhang zhung gi lha dgra bla'i rgyal po mu tsa med la sogs te stod khams srung ba dang /
g.yu'i dril bu la sogs te smad khams gsum srung bar mdzad pa la sogs te bod khams srung bar mdzad pa'i rje 'bangs kyi 'go ba'i lha srog lha la sogs pa rnams dang /
dben gnas chos 'khor gyi srung ma /
yul lha gzhi bdag gi tshogs dang bcas pa thams cad la rang rang gi mthun rdzas kyi gtor ma rgyan ldan g.yos su sbyar pa gser skyems kyi dam tshig gis bran pa'i phud kyi mchod pa dam pa 'dis gsol zhing mchod do //
so so'i rgyud mnyes shing tshims pa dang longs spyod kyi rkyen du 'byor bar gyur cig
/khyed rnams kyi mthu dang byin rlabs bsam gyis mi khyab pas yul gyi lha mgon lags kyis mthu ma chung zhig
/so so'i mnga' ris lags pas mnga' thang 'grib tu ma 'jug cig
/mdor na gang bcol pa'i las rnams thogs pa med par yid bzhin du sgrub par mdzod cig
/hoH
rang rang gi zhal gyis mches shing dam bcas pas bdag cag gi 'go ba'i lhar gyur pa dang /
bdag cag gis ched du bsten cing bsgrubs pa'i srung mar gyur pa dang /
pha mes rigs kyi srung mar gyur pa dang /
slob dpon rgyud du 'go ba'i srung mar gyur pa ste /
bdag cag gi 'go ba'i lha bzhi 'khor dang bcas pa thams cad dang /
gzhan yang 'go ba'i lhar gyur pa rus kyi pho lha /
snag gi zhang lha /
ma lha rigs mo /
de'i rjes su 'breng ba zhal bu rgod 'byung /
pha mes mtshun lha /
ma phyi'i sman lha /
yul gyi dgra bla /
gnyan 'dabs pho mo /
zas nor gyi g.yang lha /
rno mtshon gyi ngar lha /
gzhis byes kun tu 'go ba'i lhar gyur pa sogs zas kyi phud la re ba thams cad la rang rang gi mthun rdzas kyi gtor ma rgyan ldan g.yos su sbyar pa gser skyems kyi dam tshig gis bran pa'i phud kyi mchod pa dam pa 'dis gsol zhing mchod do //
so so'i rgyud mnyes shing tshims pa dang longs spyod kyi rkyen du 'byor bar gyur cig
/khyed rnams rang rang gi mthu dang las kyi rdzu 'phrul gyis gang phul pa skad cig tsam gyis bzhes te /
smon lam gcig pas thugs thag ma srings /
dam tshig gcig pas 'khu ldog ma mdzad /
rtag tu bsten gyis snyom las ma mdzad /
pha'i chos srung lags pas mi chos nyams su ma 'jug
/ma'i 'brang srung lags pas g.yang sgo ral du ma 'jug
/gnyan 'dabs drin mtshun rnams kyang mthu rtsal yod na stongs grogs mdzod /
med kyang gdon 'dre'i rjes su ma 'brongs /
rang gi rkam chags ma ldang bar lha'i gral du bzhugs la chog shes zas su gsol /
gsol mchod 'grangs kyang 'phreng zur ma gnod /
gsol mchod zhan yang bkren zur ma gnod par bkra shis bde legs phun sum tshogs par mdzad du gsol /
skabs 'dir sgos kyi rang rang gi lha dang /
rtsis la sogs pa'i dus gtsug lag gi lha rnams la mchod pa'i dgos pa dang 'brel na zur du bkod pa nyid 'dir blangs pas chog go
/de ltar spyi dang khyad par gyi lha rnams la khyab par bsngos kyang /
mngon shes chung bas lha ngo ma 'tshal pa dang /
lo rgyus chung bas gral rim nor pa dang /
dran pa nyams pas bsngo ba brjed pa sogs kyis lha rnams thugs ma dgyes shing skyon pa'i gnas su gyur to 'tshal thams cad la bskyar zhing btus te gsol zhing mchod do //
so so'i thugs dgyes shing tshims par gyur te bka' chad kyi gnas thams cad dang bral bar gyur cig
/hoH
snying rje'i mgron du gyur pa 'gro ba rigs drug
/skye ba rnam pa bzhi /
lam rgyud lngas bsdus pa'i sems can thams cad la mnyam snyom du bsngo zhing mchod do //
rang rang gi rgyud tshims pa dang longs spyod kyi rkyen du 'byor bar gyur cig
/gzhan yang lus dang dbang po nyams pa rnams kyi gsos sman dang /
gnas med pa rnams kyi gnas dang /
dbang chung ba rnams kyi rten dang /
'jigs pas nyen pa rnams kyi skyabs su gyur cig
/so so'i sdug bsngal las grol nas myur du rdzogs pa'i sangs rgyas kyi go 'phang thob par gyur cig
/hoH
bu lon dang lan chags kyi mgron du gyur pa bgegs kyi spyi'i rigs stong phrag brgyad cu /
ye 'drog sum brgya drug cu /
gtso bo rigs bzhi /
wa dang ne'u le dang /
so gcig dang rnam par 'jig gis bsdus pa sgo rigs mi mthun pa bye ba 'bum phrag du ma dang bcas pa thams cad dang /
de las lhags pa sa 'dir rgyu ba'i lci 'thibs lha'i gdon la sogs te gdon bco brgyad /
gdon phal pa bcu bzhi /
byis pa'i gdon chen bco lngas bsdus pa thams cad dang /
de'i nang nas kyang bdag cag dpon slob yon mchod 'khor dang bcas pa rnams la gnod cing 'tshe bar byed pa tshe rabs sngon gyi lan chags 'dod pa /
'jig rten 'dir gnas dang rdzas la phongs pa'i gnod lan chags pa dang /
gzhan gyi rig sngags kyis rbad de gnod pa dang /
rang rang gi bsam sbyor ngan pas gnod pa dang /
rgyu dus lam srang du 'phrad de phral la gang mthong du gnod byed pa dang /
gsad pa'i bsam pa yod kyang rung /
yas rngan 'dod pa yin yang rung /
kyal ka byed pa yin yang rung /
bu lon lan chags kyi mgron du gyur pa thams cad la /
rang rang gi spyod yul dang mthun pa'i gtor ma rgyan ldan g.yos su sbyar pa gser skyems kyis bran pa'i mchod pa dam pa 'dis gsol zhing mchod do //
so so'i rgyud tshims pa dang longs spyod kyi rkyen du 'byor bar gyur cig
/bu lon 'jal zhing sha 'khon sbyong ngo //
bka' bden pas bsngos pa'i mchod sbyin 'di yang longs la /
bdag cag dpon slob yon mchod 'khor dang bcas pa rnams la gnod pa'i bsam ngan sbyor rtsub zhi bar gyis la /
bdag cag gis bsgo ba'i ngag la nyon /
bcol pa'i las gyis shig
/de ci'i phyir zhe na /
mthu stobs kyi bdag po dpal phyag na rdo rje zhes bya ba rdo rje 'chang lnga brgyas bskor pa /
gang bka' las 'da' ba rnams kyi mgo bo ye shes kyi rdo rje rab tu 'bar bas tshal pa brgyar 'gas par byed pa dang /
bcom ldan 'das dpal gshin rje gshed po zhes bya ba bdud dang gshin rje thams cad gdan du gting nas 'gal byed rnams chad pas gcod pa dang /
bcom ldan 'das dpal pad+ma dbang chen zhes bya ba 'jig rten gsum gyi bud med thams cad dbang du sbyor zhing bran mor 'khol bar mdzad pa dang /
bcom ldan 'das 'jig rten gsum las rgyal ba zhes bya ba dbang phyug chen po gdan du gting ste lha chen nyi shu rtsa gcig bran du 'khol cing 'byung po thams cad la chad pas gcod par mdzad pa dang /
bcom ldan 'das dpal rta mchog zhes bya ba sa gzhi thams cad rdo rje'i rta mig gis 'joms shing /
bar snang thams cad dpal gyi ba dan gyis 'gengs pa /
nam mkha' thams cad rta skad kyi bzhad sgras gang ba 'jig rten gsum gyi phru ma thams cad 'joms par byed pa dang /
bcom ldan 'das rdo rje sa 'og zhes bya ba sa bdag phag chen dang sa'i lha mo brtan ma yang zhabs ya gcig gis gnon par byed pa yod do //
de la sogs te dregs pa can thams cad kyi rje bo gnod byed kyi gdon bgegs 'byung po gang bka' las 'da' bar byed pa rnams la /
drag po'i chad pas gcod par byed pa'i dpal chen po 'jig rten gsum gyis mchod cing bskur ba'i rten bla na med pa dag yod do //
bdag cag kyang de rnams kyi dam tshig pa yin no /
khyed cag rnams kyang de rnams kyi bka' las ma 'da' bar gnod pa dang gdug pa'i bsam pa nye bar zhi zhing phan pa dang zhi ba byang chub kyi sems dang ldan pas /
bdag cag 'khor dang bcas pa'i 'gal rkyen zhi ba dang /
mthun rkyen bde blag tu 'grub pa'i grogs mdzod cig
/hoH
lhag ma'i mgron du gyur pa gdon bgegs 'byung po yod do cog thams cad la mnyam snyom du spyis rgyas par bsngos kyang /
mngon shes chung bas ma tshor ba dang /
rdzu 'phrul chung bas dus su ma bsleb pa dang /
dbang chung bas ma thob pa dang /
bsngo ba ma dag pas skal ba lag tu ma byung zer pa thams cad la bskyar zhing btus te bsngos nas gsol zhing mchod do //
thams cad du chad pa med cing so so'i rgyud tshims pa dang longs spyod kyi rkyen du 'byor bar gyur cig
/de ltar bdag cag gis ji ltar bsngos pa de ltar nam mkha' mdzod kyi ting nge 'dzin gyi mthu dang mchod pa'i sprin gyi sngags kyi bden pa'i byin gyi rlabs kyis de bzhin du 'grub par gyur cig
/de yang nam mkha'i mdzod kyis byin gyis brlabs pa'i sngags ni /
oM na maHsarba ta thA ga te b+h+yo bi shwa mu khe b+h+yaHsarba thA khaM ut+ga te s+pha ra Na i maM ga ga na khaM swA hA/
zhes so //
nam mkha' dang mnyam pa'i mchod sprin gyi char 'bab par byin gyis rlob pa mchod pa'i sprin gyi sngags ni /
oM a nut+ta ra sarba pU dza me g+ha s+pha ra Na ga ga na ma hA sa ma ye swA hA/
zhes so //
mgron thams cad kyis mnyam par longs spyod par byin gyis rlob pa kha 'bar ma'i rig sngags ni /
oM na maHsarba ta thA ga ta a ba lo ki te oM saM b+ha ra saM b+ha ra hU~M/
zhes so //
lnga pa chos kyi sbyin pa ster zhing bsngo smon dang gshegs gsol gyis mtha' brten pa dang bcas pa ni /
chos sbyin gyi thog mar zang zing gi sbyin pa dang 'brel ba'i bsngo ba bya ste /
'di ltar /
gtan pa med pa'i mchod sbyin rgyal po ni //
chos nyid rnam par dag pa'i byin rlabs dang //
dkon mchog yon tan dpag med che ba dang //
rgyal po phyag rgya nges pa'i dam tshig dang //
rgyu rkyen rten 'brel tshogs pa'i nus mthu dang //
drang srong rig 'dzin rnams kyi grub pa dang //
bdag gi smon lam shes rab ting 'dzin gyis //
ye shes lnga yi 'od zer rnam par 'phro //
dbang po drug gi longs spyod mkho dgur ldan //
nam mkha'i mtha' klas gter chen gyur pa 'di //
mchod gnas bla ma dkon mchog pho brang du //
mchod pa'i sprin gyis rgyas shing gtibs par smon //
bdag gi bsod nams mthu yis ni //
sems can thams cad bde gyur cig
/kun kyang gnod pa rnams dang bral //
sgrib pa med pa'i tshul gyis su //
ma thogs bar ni 'grub par shog
/byol song gcig la gcig za ba //
gnod pa de dag yongs mi 'byung //
yi dwags rnams la zas dang skom //
thogs pa med par 'byung bar shog
/sems can dmyal ba'i sdug bsngal gang //
mi zad rnam pa sna tshogs dag
/bsod nams 'di yi byin rlabs kyis //
de dag myur du zhi gyur cig
/sa 'am mkha' la 'khod pa yi //
lha klu gnod sbyin srin po dang //
'byung po mang po gang 'khod pa'i //
dge ba'i bsam pa rdzogs gyur cig
/'byung po gang dag 'dir ni lhags gyur tam //
sa 'am 'on te bar snang 'khod kyang rung //
skye dgu rnams la rtag tu byams byed cing //
nyin dang mtshan du chos la spyod par shog
/de nas chos sbyin ni /
dam pa'i chos kyi sbyin pa 'di dag kyang nyan par gyis shig
/chos rnams thams cad rgyu las byung //
de rgyu de bzhin gshegs pas gsungs //
rgyu la 'gog pa gang yin pa //
dge sbyong chen pos 'di skad gsungs //
sdig pa ci yang mi bya ste //
dge ba phun sum tshogs par spyad //
rang gi sems ni yongs su gdul //
'di ni sangs rgyas bstan pa yin //
sdug bsngal thams cad sdig las byung //
bde ba thams cad dge las byung //
sems can gnod sbyor ma gtogs pa //
sdig pa'i las ni gzhan na med //
sems can phan byed ma gtogs pa //
dge ba'i las ni gzhan na med //
mtshon chas mi 'jigs gang yang med //
'chi ba'i srog la kun kyang 'dzem //
rang gi lus la dpe longs la //
gzhan la gnod pa ma byed cig
/'on kyang bde ba zad med thob //
byang chub rigs kyang thob par 'gyur //
lus kyi sdom pa legs pa des //
ngag gi sdom pa'ang legs pa yin //
yid kyi sdom pa legs pa ste //
thams cad du ni sdom pa legs //
thams cad bsrung ba'i dge sbyong dag
/sdug bsngal kun las nges par grol //
chos rnams gzugs brnyan lta bu ste //
gsal zhing dag la rnyog pa med //
gzung du med cing brjod du med //
rgyu dang las las kun tu 'byung //
ngo bo nyid med gnas med pa //
de ltar chos rnams shes gyis la //
sems can don ni mnyam med byos //
'on kyang skyob pa'i sras su skye //
zhes chos kyi sbyin pa byin te /
de ltar chos dang zang zing gi sbyin pa gnyis kyis yongs su bsngos pas /
de srid du yongs su bsngo bas khyab pa de srid du longs spyod kyi bde ba myong bar gyur cig
/longs spyod myong ba de srid du chos kyi sbyin pa thob par gyur cig
/chos thob pa de srid du byang chub kyi sems rgyud la skye bar gyur cig
/byang chub kyi sems skyes pa de dag kyang byang chub kyi sems las phyir mi ldog par gyur cig
/ces chos sbyin dang gnod pa'i las spang bar gdams shing bsngo ba rnams byas mthar /
mgron gshegs su gsol ba ni /
oM/
khyed kyis sems can don kun mdzad //
rjes su mthun pa'i dngos grub stsol //
sangs rgyas yul du gshegs nas kyang //
slar yang 'byon par mdzad du gsol //
zhes pa'i rjes su /
oM badzra muHsa 'phags pa rnams gshegs su gsol /
mchod sbyin gnas 'dir gang lhags pa'i //
'byung po sa 'og rgyu ba dang //
gang yang sa steng 'khod pa dang //
sa blar rgyu ba gang yin pa //
mgu bar gyis la rang gnas su //
thams cad tha dad 'gro bar gyis //
zhes pa'i mthar /
sarba b+hU ta gats+tshaHsa 'byung po rnams rang rang gi gnas su btang la bdag bsrung /
sbyin pa rgya chen gyur pa 'di yi mthus //
'gro ba rnams ni rang byung sangs rgyas shog
/sngon gyi rgyal ba rnams kyis ma bsgral ba'i //
skye bo'i tshogs rnams bdag gis sgrol bar shog
/ces sogs bsngo smon dang bkra shis kyang ji ltar rigs pa brjod pas mtha' brgyan no //
de ltar phud skong gi cho ga bklag chog tu bkod pa 'di yang dge slong dbang po dang dge slong bsam 'phel mched /
brag la ye shes rnams kyis bskul zhing skabs kyi 'phral gtor tsam gtong ba la nye bar mkho bar yang mthong nas smyos btsun rmongs pa d+harma shrIs spel ba'i yi ge pa ni dge tshul 'gyur med tshul khrims so ///
/
!
dpe tshan 'di sngon chad gter mdzod dkyus su med cing /
bal yul zhe dgon gyi par gsar 'dir gsar bzhag byas pas lung rgyun la zhib rtog dgos pa yin no //
