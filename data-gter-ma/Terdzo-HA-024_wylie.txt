@#:
gso thabs bdud rtsi bum chen gyi skor las :
'chi med bdud rtsi bum pa rtsa ba'i rgyud bzhugs so :
\u0f88\u0f88[ \u0f88\u0f88\u0f88\u0f88 \u0f88\u0f88\u0f88\u0f88 ]rgya gar skad du :
a mA ra Na a mr-ita ka lA sha tan+t+ra nA ma :
bod skad du :
'chi med bdud rtsi bum pa'i rgyud ces bya ba :
bla ma yi dam jo bo dkon mchog 'tsho byed rgyal ba sras dang bcas pa rnams la phyag 'tshal lo :
sngon gyi dus na   skal pa bzang po /
sgyu lus gso ba'i sman dpyad /
byang sems gso ba'i dam chos /
bstan pa srung ba'i sku mthu dang gsum mo /yum mkhar chen bza' mtsho rgyal gyis :
slob dpon pad+ma 'byung gnas la zhu ba lan gsum phul ba'i dang po :   sman dpyad ni /
da lta dus bzang spyod pa bzang :
lha dang mi ma bye :
jo bo dkon mchog thugs rje can rnams kyi byin rlabs ma yal :
'dre srin ma rungs pa rnams   pad+ma nyid kyis /dam la btags pa'i dus su'ang :
sems can 'di rnams la nad dang gnod pa dus ma yin pa'i gdug rtsub 'byung zhing :
skabs la ma babs par 'chi ba'i dus byed par gyur na :
phyi ma'i dus su snyigs ma lnga bdo la 'dre srin ma rungs pa rnams kyi kha rlangs nad gdug pa can gyis nyen nas :
dam pa'i chos sgrub long med pa'am :
dus ma yin par srog gi bar chad dus da lta bas dar bar 'gyur ram mi 'gyur :
zhes gu ru la zhus pa ni :
e ma ho :   ngo mtshar che /
slob dpon pad+ma chen po lags :
nyid ni mngon shes   dus gsum mkhyen pa /che dang ldan :
snyigs dus sems can mi lus la :
nad kyi gnod pa dar mi dar :
mtha' mi dbus su ltung mi ltung :
sangs rgyas bstan pa ji tsam gnas :
lung bstan thob pa du tsam mchis :
ma 'ongs don du bstan par zhu :
zhes   yum gyis /zhus pas :
jo mos zhu ba'i bsam pa dang :
slob dpon gyis gnang ba'i thugs rje 'dzom ste :
gdul bya skabs la babs par mkhyen nas   slob dpon gyis /
sems can gyi don du zhu ba ngo mtshar che /lan gsungs pa :
e ma jo mo mkhar chen bza':
sems can ma rig sdong po   mi lus 'di /la :
nyon mongs dug lnga'i lo 'dab rgyas :
mi dge sdig spyod lo tog 'khrungs :
rnam smin 'bras bu nad du smin :
'dzam bu gling pa'i bzhi gsum 'joms :
du ru ka yi dmag kyang 'byung :
bstan pa'i tshong dus bcom par byed :
lung bstan thob pa nyi shu gcig :
dge dang sdig pa spel mar spyod :
de rnams snyigs dus dar bar 'gyur :
ces gsungs so :
yum gyis gu ru chen po la :
gser dang g.yu yi maN+Dal phul :
ro mchog brgya ldan zhal du drangs :
phyi nang gsang ba'i /   mchod pa'i bye brag dpag med bshams :
dar zab na bza' sku la gsol :
lus ngag yid gsum gyi /   bla ma mnyes pa'i zhabs tog byas :
de nas yum gyi /   gus pa'i yid kyis thal mor sbyar :
brtse sems snying rje drag po yis :
zhu ba'i tshig 'di snyan du phul :
e ma gu ru chen po lags :
dus gsum ma 'gags sa ler mkhyen :
ma lus mi lus kun mkhyen na :
snyigs dus sems can 'gro mchog mi :
dka' bas rnyed pa'i rten mchog 'di :
dus min srog gi bar chad kyis :
chos med stong log byed dgos na :
skyi sha 'bung zhing mi bzod pas :
nad kyi rgyu rkyen   rnam smin 'bras bu nad du smin ces pa /ming ci lags :
dus yun srung brtag gso thabs ci :
gnyen po'i   sman /sbyor ba ma lus pa :
thugs rjes bdag la bka' stsol cig :
'chi med bdud rtsi bum pa las :
zhus pa lan dang bcas pa gleng gzhi'i le'u ste dang po'o :
yum gyis de ltar zhus pa'i lan :   rnam pa brgyad phul ba'i /
e ma jo mo mkhar chen bza':
dang po rgyu bstan pa /   snyigs ma'i dus kyi sems can rnams :
log pa'i 'khrul 'khor sna tshogs spyod :   sdig pa /
sngags pa rtsa ba'i dam tshig nyams :   stag mo kha 'thab byed /
btsun pa rtsa ba'i 'dul khrims nyams :   dang po bla mas mi thub ste slob dpon nyams /
skye bo ngo tsha khrel las bud :   mna' za ba la sogs /
dge bshes   rnams ni /'khrug pa'i yo lang byed :
ston pa'i dam chos   rnams /zong du 'tshong :
rnal 'byor   rnams /tho cos nya ma bslu :
sgom chen rdzun gyis bu smad gso :
chos pa rnams ni /   bla ma dkon mchog rgyab tu bskyu+ur :
bdud dang mu stegs dang du len :   log pa'i spyod pa /
'jig rten lha 'dre srog gis mchod :   gnya' dmar la sogs /
log pa'i spyod ngan   de 'dra /sna tshogs kyi :
rang gi spyod pas rang nyid phung :
'chi med bdud rtsi bum pa las :
rims kyi rgyu bstan pa'i le'u ste gnyis pa'o :
gnyis pa rkyen bstan pa nam mkha'i rA hu la sogs pa /   ya bdud gza' mchog rgyal po khros :
ma bdud gting khams ma mo   rnams /g.yos :
sa bdag /   hal khyi la sogs sde brgyad 'khrugs :
gdug pa can   de rnams /gyi kha rlangs 'phros :   pa las /
nad kyi kha rlangs sprin du chags :
nad mtshon mu ge char ltar babs :
mdze dang dmu chu gnyan nad   bal nad rgyu gzer gzhang 'brum la sogs /dang :
dregs pa can gsum las dang po /   rus nad nag po mdze yis 'dzin :
khrag nad dmu chu rdzing du 'khyil :
sha nad don snying gnyan gyis rmug :
ces gsungs so :
'chi med bdud rtsi bum pa las :
rims kyi rkyen bstan pa'i le'u ste gsum pa'o :
gsum pa ming bstan pa /   gsum gyi tha ma gnyan nad de :
'degs byed rlung gi rta la zhon :
rim pas /   tsha ba sbugs pa'i ber chen gon :   rgas po /
mchin mkhris tsha ba'i gnas su babs :
ming gi rnam grangs /   rgya nad mig ser zhes kyang bya :
bal nad rims tshad ces kyang bya :
gnyan tshad thog babs zhes kyang bya :
nag po rgyug 'gyel zhes kyang bya :
cog 'gyel ltag dgyed ces kyang bya :
nag po gsum bsgril zhes kyang bya :
ming gi rnam grangs brjod mi langs :
kho yis sprul pa   thams cad kyis rta la zhon /cir yang ston :
snyigs ma'i dus kyi nad thams cad /   kho la mi gtogs gcig kyang med :
sman pas rtsa rgyug mkhris par 'chos :
skye bo /   blun po rnams ni rlung bcos byed :
yang na   bud med rnams ni /rus nad grang bar 'chos :
phal cher   'degs pa mang ste /kha dmar thogs pa nyung :
'chi med bdud rtsi bum pa las :
rims kyi ming bstan pa'i le'u ste bzhi pa'o :
bzhi pa rims 'byung ba'i dus bstan pa /   tshe lo drug cu kha ral la :
sems can gyi /   srog gcod snying rje med pa'i dmag :
mtha' mis   hor gyi /dbus yul bzung nas su :
bod khams   sems can bzhi gsum dbugs dang bral nas /cham la 'beb pa'i tshe :
sa yi 'phrul 'khor   sa g.yos pa /chen po 'byung :
rtsi shing nags tshal 'gul zhing ldeg :
ri rdo klung du char ltar babs :
sems can thams cad 'jigs shing skrags :   'ga' zhig lus srog dbugs dang bzhi gsum 'bral /
de rjes mkha' la me 'bar nas :
nyi zla gza' skar gzi mdangs nyams :
char rgyun me tog ri bong rwa :   'dra ste med /
skye 'khrungs lo tog ma rungs   brlag par /byas :
rdo yi 'phrul 'khor   yos 'thag pa /rgyun thag chad :
tsha grang 'thab pa'i nga ro nyams :
kug ces bya ba'i nad kyang 'byung :   lhog pa la zer /
dbang po'i grwa chag gzi mdangs shor :   nad des bzhi gsum 'joms par byed /
yi dwags lta bur rid cing nyams :
bag med lus po stan la 'byar :
gso ba'i thabs bral sman mchog dkon :
de byung spyod pa snga ltas ni :
gos ngan khyi thul gon pa 'ong :
zhwa ngan rtsid zhu gyon pa 'ong :
phu dung kha mthud dmar po 'dogs :
lta ba mthon por khas blangs nas :
phaT kyi de nyid mi shes par :   mtshan nyid mi shes pa /
kha la phaT ces   gang gis kyang ci byed 'chi ba 'ong bar gda' zer 'dod sred su bas che ba zhig go /zer ba 'ong :
chos med log chos spyod pa 'ong :
de 'dra'i dus rnams byung dus su :
nag po rgyug 'gyel dar bar 'gyur :
'chi med bdud rtsi bum pa las :
rims 'byung ba'i dus bstan pa'i le'u ste lnga pa'o :
lnga pa yun bstan pa ni /   yun ni zla gcig lo gcig gam :
yang na lo skor gcig bar du :
mdze yul grong zan za ba ltar :
'dris pa'i sa ru yang yang bzlog :   par bshad pa /
rgya mo dar bltabs   rim pa rim pas /bzhin du gnas :
smyon thabs rkun bu bzhin du   dus ma yin par rtags ma yin pas 'chi bar bshad /'ong :
'chi med bdud rtsi bum pa las :
rims gnas pa'i yun bstan pa'i le'u ste drug pa'o :
drug pa srung thabs /   de la srung thabs rnams pa gsum :
phyi nang gsang gsum srung thabs bstan :
dang po /   phyi srung spyod lam cho gas bsrung :
nang srung zu gu gyad kyis bsrung :
gsang srung lta sgom   ting 'dzin gyi /dmigs pas bsrung :
dang po phyi yi srung ba ni :
'khon thabs spang dang gong ma bcos :
dus kyi rim gro lugs bzhin bya :
chos spyod dge la brtson par 'bad :
dkar chos   mdo khyad par can la sogs pa /gsung rab bsgrag pa bsngags :
gnyis pa   dpa' bo dgu'i /nang gi srung ba ni :
zu gu nang du gzhug pa dang :
mtha' bzhi'i gyad   byug pa /
phur ma /
sngags /
'khor lo /kyis bskor la bsrung :
gsum pa gsang ba'i srung ba ni :
mi rtog stong pa'i ngang nyid las :
lha yi nga rgyal ma bral bar :
sprul pa'i bya khyung sngon po dang :
nyi zla 'bar ba'i dkyil 'khor bsgom :
chos rnams thams cad stong pa nyid :
rnam par mi rtog ngang la bzhag :
'chi med bdud rtsi bum pa las :
rims srung thabs bstan pa'i le'u ste bdun pa'o :
bdun pa brtag thabs bstan pa ni /   nad kyi rigs la rnam pa   lnga /bzhi :
me chu sa rlung 'dus pa'o :   'byung ba bzhis bskyed /
brtag thabs rnam pa gsum yin te :
sngon 'gro dngos gzhi rjes gsum mo :
sngon 'gro 'byung ba'i rigs   rnam pa lngas /la brtag :
dngos gzhi gzung yul don la brtag :
tha ma 'tsho 'chi brtag pa ste :
dang po skya rims spyi yi rtags :
bar du khyad par gnyan gyi rtags :
tha ma don la babs pa'i rtags :
rlung dang tshad pa gnyan gsum rtags :
'byung bzhi   me chu la sogs /rigs dang bstun nas su :
'jug pa'i sgo dang 'grim pa'i srang :
gnas pa'i yul dang 'khras pa'i rdzong :
nad dang gdon gyi bye brag gis :
spyi dang khyad par so sor brtag :
'chi med bdud rtsi bum pa las :
rims brtag thabs    la nag po rgyug 'gyel yin min /bstan pa'i le'u ste brgyad pa'o :
brgyad pa bcos thabs bstan pa /   de la bcos thabs rnam pa gsum :
gnyan dang tshad pa rlung du bcos :
dang po gnyan gyi ri bo bsnyil :
bar du tshad pa'i me dbal bsad :
tha ma rlung bcos lus po gso :
gnyan gyi ri bo bsnyil ba la :
bcos thabs rnam pa gsum yod de :
rgyal po gdan las phab nas su :
gzhung bzhin sman gyis bcos pa dang :
nad rigs ngo yi bzung nas su :
gyen po thus su btu ba dang :
sgyu lus dum bur btubs nas su :
mde'u thung gar babs bcos pa 'o :
rgyal po gdan las phab nas su :
gzhung bzhin sman gyis bcos thabs ni :
smin bya nad dpyad sbyang ba dang :
gtar sreg dpyad kyi 'khor lo rnams :
lus zungs nad kyi gzhi la dris :
nad rigs ngo yis bzung nas su :
gyen po thus su btu ba ni :
me chu sa rlung 'byung bzhi la :
gnyen po grang dro gtong ba ste :
sa me tsha ba bsil du bcos :
chu rlung grang ba drod du bcos :
'gyur ba med par brtags nas su :
'chor ba med par brtson par bcos :
sgyu lus dum bur gtubs nas su :
mde thung sman gyis bcos pa ni :
gdugs   mgo bo /dang 'khor lo'i   rkang mthil /bar dag tu :
'byung ba tsha grang ma snyoms par :
bye brag khol bur zug byung na :
mgar ba mkhas pa'i lag cha bzhin :
rig pa'i mda' yis bsnun la bcos :
spyir du nag po gsum sgril la :
gnyan dang tshad pa rlung du bcos :
bdud rtsi chen po'i sbyor ba yis :
dang po gnyan gyi ri bo gzhom :
bsil sman gnyen po sbrags pa yis :
bar du tsha ba'i me dbal bsad :
bcud bcos tshad dang ldan pa yis :
tha ma rlung bcos lus po gso :
sman rnams bungs mnyam bsres la btags :
sman chen sum 'gyur kha gnon btang :
rgya brag ngos kyi zhun chen dang :
yon tan rgyas pa'i chab   lo brgyad dam dge slong gtsang ma /kyis bsdus :
ril bu sran ma 'bring po tsam :
lnga 'am bdun nam dgu bcu gcig :
bco lnga la sogs thun gyi tshad :
lus zungs nad kyi dbyibs dang sbyar :
nad sos dang ga mi len na :
se'u 'bru bzhi pa'i sbyor ba bya :
rgas dang byis pa lus zungs zad :
nyams dang ldan pas spang bar bya :
gces pa snying dang 'dra ba la :
shin tu 'bad la brtson par bcos :
rtog bral byang sems ldan pa yis :
mkha' mnyam sems can don ched du :
lha yi nga rgyal ma bral bar :
brtse sems snying rje drag pos bcos :
'chi med bdud rtsi bum pa las :
nag po rgyug 'gyel gyi /   rims nad bcos pa'i le'u ste dgu pa'o :
tsha grang nag po rgyug 'gyel la :
'di bas lhag pa'i bcos thabs ni :
'dzam gling nyi ma ltar rgyug kyang :
shin tu dkon te gser dang 'dra :
gso dpyad bdud rtsi bum pa 'di :
yum gyi skor 'di /   gzhan las khyad 'phags   lus kyi /mgo dang 'dra :
snying ngam dbang po'i mig dang mtshungs :
lha mi klu'i rgyal po /   kun la med do nor bu 'dra :
gso byed /   'di yod   nad rgyug 'gyel gyi /'chi ba mi 'byung ste :
bdud rtsi bum pa zhes kyang bya :
de phyir su la'ang mi bstan te :   o rgyan grub pa'i snying po dang gnubs nam mkha'i snying po dang /
mnga' bdag rgyal pos zhus pa rnams ni yan lag dang nying lag 'dra'o //
gces shig par gdams pa'o //
gdams pa 'di /   tsit+ta bum pa'i dkyil du chongs :
gso ba yan lag   rgyu rkyen ming dus yun srung brtag gso ba log gnon no /brgyad pa ste :
gzhan la bstan na   dam tshig nyams te gong ma rnams kyi /byin rlabs nyams :
mkha' 'gro chos skyong   gter bdag rgyal po sde bzhi sogs bka' srung rnams kyis /bka' chad 'byung :
srog la babs kyang sa ma ya :   mi gtong ste dam tshig la dgongs shig pa'o //
gso dpyad   rgyud don /don skor   srung brtags so /gsum pa 'di :
gces spras snying dang 'dra bar gdams :   gdams so zab bo //
'di ston bla ma mgo ltar   du /khur :   cig
/mig bas gces pa'i dam tshig srungs :
'chi med bdud rtsi bum pa las :
che ba bstan pa dang :
gces spras gyis shig par bstan pa mjug gi le'u ste bcu pa'o :
'chi med bdud rtsi bum pa 'di :
spel ba'i gnas med sa la sbos :
snyigs ma'i dus su nad byung tshe :
nga min nga dang 'dra ba yis :
nga yi gdung rgyud 'dzin pa dang :
sems can rnams la phan gdags phyir :
dpe 'di nyid dang 'phrad par shog :
sku gsung thugs kyi rgya yis gdab :
'dod pa bral bas gter du sbos :
zhes slob dpon pad+ma 'byung gnas kyi zhal nas gsungs pa jo mo mkhar chen bza' mtsho rgyal bdag gis dkar chag gi rten du yi ger bkod pa'o :
'chi med bdud rtsi bum pa rtsa ba'i rgyud rdzogs so :
gzhung yan lag brgyad pa zhes kyang bya :
rgyud don skor gsum zhes kyang bya :
gso dpyad don skor gsum pa zhes kyang bya'o :
sa ma ya :
rgya :
rgya :
rgya :[ \u0f88\u0f88\u0f88\u0f88 \u0f88\u0f88\u0f88 \u0f88\u0f88\u0f88\u0f88 ]!
'jam pa'i dbyangs kyi thugs bcud nyi zla kha sbyor dang 'chi med bdud rtsi bum pa'i chu rgyun kun la med pa'i khyad chos yod pa lags so :[ \u0f88 \u0f88\u0f88\u0f88\u0f88\u0f88\u0f88 ]gzhon nu'i cha lugs 'chang ba po :
'jam pa'i dbyangs la phyag 'tshal lo :
nyon cig jo mo mkhar chen bza':
lnga brgya dus kyi snyigs ma la :
rgyal khrims gser gyi gnya' shing chag :
blon po khrims kyi sgro ba ral :
sangs rgyas bstan pa'i dar mdud grol :
log pa'i spyod pa sna tshogs kyis :
nag po'i phyogs rnams spobs pa skyes :
srid pa'i dal bdag chen mo gcig :
rgya mtsho'i gting nas sku bskyod de :
ri rab zom la stegs bcas te :
thal mo bar snang khams su brdabs :
dug mda' kha rlangs 'phangs pa yis :
dregs pa lha srin sde brgyad 'khrugs :
nad mtshon mu ge'i bskal pa dar :
khyad par gdug pa gnyan gyi nad :
gsum bsgril nag po rgyug 'gyel langs :
de yi rtags la gsum yod de :
dang po skya rims spyi yi rtags :
bar du khyad par gnyan gyi rtags :
tha mar don la bab pa'i rtags :
dang po skya rims g.yo dus su :
gdon gyi so pas bzung ba dang :
nad kyi rlangs kyis thebs pa'i rtags :
sngon la rmi lam nyag nyog 'ongs :
lus po kha lce rtse 'dar khyer :
lus na mgo 'khyoms yan lag 'khyug :
dpyi rked tshigs dang rus mig khol :
mig ril na zhing g.ya' sbrid mang :
lus 'dar khong lci shes pa nyog :
rtsa ni grims shing 'phra la sbun :
snying mi dga' zhing 'gro snying 'dod :
rna ba 'ur zhing mgo bo 'phyo :
mgo na lus lci phrum ser khyer :
kham ngal lce ser dang ga 'gag :
rlung tshad gnyis kyi rtags 'byung bas :
brtag pa shin tu dka' ba yin :
bar du khyad par gnyan gyi brtag :
an stong dang po na zhing skrangs :
gzugs 'dzin chu yi dkyil 'khor la :
rtsa ris dmar po thur la 'ong :
ro 'dzin 'og tu nag thib 'ong :
steng du 'brum pa dkar po 'ong :
dri 'dzin sna yi rtse mo dang :
rna ba'i rtse mo nag por 'gro :
sog pa'i steng du sha bkra 'ong :
srin lag rtsa 'phar drag tu rdeb :
chu ni mar nag 'dra ba 'byung :
na ma thag nas gzer ba 'ongs :
gzer ma thag nas lu ba 'byung :
lu ma thag nas dud khur 'ongs :
rtags rnams thams cad tshang na 'chi :
gnyis gsum la sogs byung yang thub :
tha ma don la bab rtags ni :
snying babs nu mchin sog thog na :
shes pa gsal 'grib bla col smra :
dbugs thung mig rgod 'gul na 'gyel :
ro 'dzin ser nag sgril mar 'ongs :
glor babs rgyab stod gzer zhing na :
glo lu mi shes dbugs mi bde :
lud pa dmar ser smug por 'ongs :
dri 'dzin klu yis bzung ba 'dra :
mchin babs rtsibs ma g.yas su gzer :
ro stod na zhing dbugs kyis 'degs :
lud pa ser smug dag tu 'byung :
gzugs 'dzin mi gsal mkhris pas 'phrog :
mtsher babs rtsibs ma g.yon du gzer :
khong smad sbo zhing rtsa chu sdom :
smra byed mchu skam rtsa chu   gre ba /'gag :
mkhal ma gnyan gyi lam yin pas :
sgra 'dzin mi gsang 'ur sgra 'byin :
kha chu 'dzag cing mkhal rked na :
mkhal babs mkhal khung rked par gzer :
rgyu long sgra 'byin sgregs bu 'byin :
rkang pa bshal zhing rna ba gzer :
tshon tshogs kun gyi lud pa yin :
rgyug 'gyel nag po gsum bsgril de :
'jug pa'i sgo dang 'grim pa'i srang :
gnas pa'i yul dang 'khras pa'i rdzong :
rgyal rigs tsha ba me la zhon :
spyi gtsug tshangs pa'i sgo nas 'jug :
rgyal rigs zur gsum snying gi lam :
ro 'dzin lce yi 'phrang la 'grim :   ro mi tshor /
rgyu ma'i yul du gnas bcas te :   'khru ba 'ong /
snying gi rdzong la 'khras par byed :   mi dga'/
dmangs rigs grang ba chu la zhon :
rkang mthil chu rgyus sgo nas 'jug :
sgra 'dzin rna ba'i 'phrang la 'grim :   sgra mi tshor /
lgang ba'i yul du gnas bcas te :   chu sdom /
mkhal ma'i rdzong la 'khras par byed :   rked pa na /
rje rigs rlung gi rta la zhon :
dbugs dang sna yi lam nas 'jug :
dri 'dzin sna yi 'phrang la 'grim :   mi tshor /
long gi yul du gnas bcas te :   'khru ba 'ong /
glo ba'i rdzong la 'khras par byed :   lu ba 'ong /
bram ze sa yi rta la zhon :
ro rkyang rtsa ba'i lam nas 'jug :
gzugs 'dzin mig gi 'phrang la 'grim :   mi gsal /
mkhris pa'i yul du gnas bcas te :
mchin pa'i rdzong la 'khras par byed :   na ba 'ong /
gdol pa nam mkha'i rta la zhon :
kun 'dar ma yi sgo nas 'jug :   gdon sogs kyang de nas 'jug
/smra byed mchu yi 'phrang la 'grim :
pho ba'i    pho ba dang long gi nang du gnas bcas te :
mtsher ba'i rdzong la 'khras par byed :   'phar 'ong /
spyi ru /   chu ser nag po   thams cad /nad kyi rgyu :   de la /
grogs /   tsha bar byed pa'i me yis sreg :
g.yo bar byed pa'i rlung gis skyod :
lci bar byed pa'i sa la brten :
rgyug par byed pa'i chu la zhon :
nam mkhas go 'byed 'byung bzhi 'khrugs :
rgyug 'gyel nag po gsum bsgril gyis :
'dzam bu gling pa'i bzhi gsum 'joms :
rgya dar bzhin du bltab cing 'ongs :
'khrul pa med pa'i brtag pa 'di :
snyigs ma'i dus su thon par shog :
ces mkhar chen bza' la gdams pa'o :
brtags pa nyi zla kha sbyor gyi rtsa rgyud rdzogs so :
!
'jam pa'i dbyangs kyi thugs bcud nyi zla kha sbyor gyi bshad rgyud bzhugs so :[ \u0f88\u0f88\u0f88\u0f88\u0f88 ]oM wA gI shwa ri muM:
sum bsgril nag po rgyug 'gyel gyi :
bye brag cha shas 'byed pa'i lha :
gzhon nu'i cha lugs 'chang ba po :
'jam pa'i dbyangs la phyag 'tshal lo :
nyon cig jo mo mkhar chen bza':
rgyug 'gyel nag po sum bsgril la :
brtag thabs rnam pa gsum yod de :
sngon 'gro dngos gzhi rjes gsum mo :
sngon 'gro   skya nad 'byung ba'i dus su /'byung ba'i rigs la brtag :
dngos gzhi   don la bzung ba'i dus su /bzung yul don la brtag :
tha mar 'tsho 'chi brtag pa ste :
de la spyi dang bye brag go :
dang po skya rims g.yo dus su :
gdon gyi so pas bzung ba dang :
nad kyi rlangs kyis thebs pa rtags :
sngon la rmi lam nyag nyog 'ong :
ngal la   don la bzung ba'i dus su /lus lci lce 'dar khyer :
mgo bo na zhing yan lag 'khyol :
kham ngal dang ga mi bde ldog :
khyad par mgo bo na zhing 'khyom :
kha skam yan lag brkyang snying 'dod :
dpyi rked rus mig bdud sgo khol :
shes pa zi la tshig pa za :
rgyang mig blta bzhin snying mi dga':
'gro snying 'dod de 'gro ba dka':
shes pa /   yed yed po la sems rtsa g.yo :
lus 'dar khong grang shes pa yang :
skabs su mgo lus med par 'khyug :
mgo 'khor rna ba 'ur ba dang :
mig ril na zhing g.yal sbrid mang :
rtsa ni rlung tshad skyes pa 'dra :
yang na grims shing phra la sbun :
skya rims spyi yi brtag pa 'o :
skya rims kyi /   bye brag so so'i brtag pa la :
brtag pa dang po rlung ltar g.yo :
snying mi dga' la 'gro snying 'dod :
ha las rgyang mig lta bzhin byed :
rna ba 'ur zhing mgo bo 'khyom :
mig ril na zhing 'gyel snyam byed :
tshigs kha khol zhing 'phyo sangs khyer :
dgong dang tho rangs   rlung dus su /shin tu na :
zas kyi drod chung 'dar bu ldang :
rtsa stong bying la nyams pa chung :
yang na grang ba'i nad ltar g.yo :
ro smad rus pa khol la na :
drad dred 'ong ba 'dra ba ste :
rtsa chu dam la rtsa kha tsha :
yang na chu grangs mang ba ste :
phyin na phan snyam byed pa 'ong :
kha ska rlon la lus drod chung :
ngal zhing grangs nyung 'dar bar 'byung :
yang na   'byung ba me'i rigs yin pas /tshad pa'i nad ltar g.yo :
shes pa lci la phrum ser khyer :
skom dad che zhing   lus kyi /zungs mi thub :
kha mngar lce ser dang ga 'gag :
kha sna skam la shes pa lci :
snga dro bde zhing phyi dro na :
rtsa phra mgyogs dang myur ba dang :
rgyas shing grims la drag tu 'phar :
yang na   'dus pa'i rims /bad mkhris nad ltar g.yo :
shes pa lci zhing dbang po nyams :
mgo na lus lci skom dad che :
dang ga ldog la kha lce rtsub :
gnyid ni ma nges   che chung /lhu tshigs 'khyug :
'di ni ngos bzung dka' ba 'byung :
rtsa ni kha bying gting shed che :
grims shing phra la nye bar 'phar :
yang na   nam mkha'i rigs /gzer thabs na   bun /ltar ldang :
zas ma 'phrod pa   lta bsgo /'dra ba 'ong :
'byung ba'i rigs dang bstun pa la :
'jug pa'i sgo   lnga /dang 'grim pa'i srang :   lnga /
gnas pa'i yul   lnga /dang 'khras pa'i rdzong :   lnga /
'go ba'i /   nad dang gdon gyi bye brag gi :
brtag pa so sor dgos pa yin :
skya rims sngon 'gro dag gi dus :
brtag pa zhib mor bstan pa 'o :
dngos gzhi   gzung yul /don la brtag pa ni :
spyi dang bye brag so so las :
spyi rtags mgo lus na zhing 'khyug :
lhu tshigs rus pa na zhing khol :
sha mdog 'gyur zhing ngan skyug 'dzag :
dbang po mi gsal 'khrul rgod 'byung :
gang la /   babs pa'i yul du zug gzer che :
spyir du cog 'gyel nag po 'di :
gnyan tshad rlung /   gsum du 'khril nas gcig la zhon :
rtags kyang bya spu rlung skyod 'dra :
lus srog dbugs la 'jab par byed :
'dzam gling mi /   bzhi gsum phyags mas 'debs par byed :
don snod spyi yi brtag pa 'o :
bye brag so so'i brtag pa ni :
snying gi mtsho la babs pa na :
dran pa mi gsal ro stod na :
skabs su dran gsal shes pa 'tshubs :
mgo na lus lci mig rtsa rgod :
hong krog che zhing shes pa yang :
tshig pa za la smra col mang :
snying khong gzer zhing dbugs sna thung :
ro 'dzin ser nag bsgril mar 'ong :
glo ba'i mtshe la bab pa na :
mgo lus na zhing glo chung 'ong :
glo lud dmar ser smug po ste :
dud kha'am ser po ci rigs lu :
dbugs sna thung zhing rtsibs khrod gzer :
dri 'dzin   sna /klu yis bzung ba 'dra :
mchin pa'i   khrag gi /mtsho la bab pa na :
yun du na zhing shes pa lci :
sha mdog ra gan lta bur 'gro :
khrag mkhris dwangs ma sna nas 'brub :
khrag chad klad pa'i rgyas su gzer :
gzugs 'dzin mi gsal mkhris pas 'phrog :
mtsher pa'i mtsho la bab pa na :   tsha grang 'dus pas /
shes pa shin tu lci ba ste :
ri yis mnan pa 'dra ba 'byung :
mchu ni nag 'thug thung ba ste :
rta rgan ngom po ston pa 'dra :   'dzum dang bcas nas /
rgyu long gri yis btubs snyam byed :
zug gzer che zhing 'phangs khrag 'dzag :
mkhal ma'i mtsho la bab pa na :   grang ba chu /
mkhal khung   g.yas g.yon dang /tshigs pa'i thog tu gzer :
khong smad sbo zhing 'og rlung sdom :
sgregs bu gyen la 'gro ba 'byung :
rtsa chu dam mam rtsa kha tsha :
yang na chu grangs mang babs te :
'gro na phan snyam byed pa 'o :
sgra 'dzin mi gsang 'ur sgra 'ong :
so so'i /   don snying dbang po'i brtag thabs kyi :
bye brag gsal bar bstan pa 'o :
tha ma rjes kyi brtag thabs ni :
rnam pa gnyis su shes par bya :
'tsho ba dang ni 'chi ba 'o :
de la  'ang /spyi dang bye brag gnyis :
dang po /   spyi brtag nges par 'chi ba ni :
sna rlung   g.yas g.yon /'gyu chad log na 'chi :
ro ldan drod med rtsub na   snying la babs rtags /'chi :
sgra 'dzin mi gsang 'gags na   mkhal ma la bab /'chi :
'khrul dgod khro la 'chi ba yod :   klad pa'am mgrin pa'am snying la babs na myur du 'chi /
mkhris pa la babs rtags /   mig ser mkhris pa sna nas 'ong :
mtsher pa la babs rtags /   g.yal mang skyig cing 'khun pa dang :
glo ba la babs rtags /   brkyang bskum mang zhing dbugs sna thung :
lce thung kha sna grang na 'chi :
gnyis pa 'byung ba thim rtags /   bye brag dbang po'i thim lugs dang :
'phar ba rtsa yi sgo nas brtag :
dang po srid pa rlung nas chags :
tha ma sa nas 'jig pa yin :
chu la sa thim lus po lci :
mtsher ba'i khams nyams bzhad pa 'dra :
chab la gor mo ltung ba bzhin :
yar thegs slongs dang zer ba 'ong :
me la chu thim kha sna skam :
mkhal ma'i khams nyams rna ba 'gag :
yang na kha chu sna chu 'brub :
gdong bar ham skya 'dra ba 'byung :
rlung la me thim lus drod chung :
mchin pa'i khams nyams   mig /gyen la 'dren :
rnam shes rlung la thim tsa na :
dbugs ldog yan lag g.yob pa dang :
glo ba'i khams nyams   sna yi /ka ba 'gyel :
mkha' la rnam shes thim tsa na :
snying gi khams nyams ro 'dzin 'gag :   lce yis ro mi tshor /
'byung ba yul la thim rtags so :
don dang dbang rten 'brel pa yis :
rang rtags rang la 'byung ba la :
'jigs shing skrag par mi bya ste :
kha dmar gdags par mi bya 'o :
me rtags chu la 'byung ba 'am :
de bzhin logs nas 'byung ba 'am :
'chi rtags kun la khyab pas na :
kyi hud phal cher e ma ho :
!
rtsa brtag tshang ba'i nad la ni :   me rigs snying la babs pa'am /
grang ba'i rtsa 'phar gsum na 'gro :
grang ba'i nad la tshad pa'i rtsa :   chu rigs mkhal ma la bab na /
'phar na zhag gsum dag nas so :
bgegs rtsa bzhin du mngon mi btub :
yang na sdod cing spun na 'chi :
sbal pa chu la 'phyong 'dra 'chi :
thigs zag sgum thu 'dra na 'chi :
dar chen rlung gis bskyod 'dra 'chi :
ba glang kha chu zags 'dra 'chi :
rtsa dang 'byung ba lus mdog dang :
nad kyi bye brag ma brtags pa :
'o dod gnam du mi 'bod de :
kha dmar gting du sbed pa ni :
dri ba'i gnad kyi yan lag yin :
legs par 'tsho ba'i rtags bstan pa :
hong krog chung zhing nyams pa med :
lus mdog zo bde yang ba dang :
sman skyed che na sos pa yin :
'gyur ba med pa'i brtag pa 'di :
spel ba'i gnas med sa la sba :
snyigs ma'i dus su nad byung tshe :
nga min nga dang 'dra ba yis :
nga yi gdung rgyud bzung don du :
skal ldan zhig gis rnyed par shog :
sku gsung thugs kyi rgya yis gdab :
'dod pa bral bas gter du sba :
brtag pa snang gsal sgron ma 'dis :
ma nor legs par brtags nas su :
rtog bral byang sems nga rgyal gyis :
shin tu brtson ldan myur bar bcos :
brtag pa nyi ma shar ba 'dra :
kun la med pas gser bas dkon :
bsdur kha byas na gsal ba yin :
de phyir srog dang 'dra bar sdoms :
'chi med bdud rtsi bum pa las :
brtag pa snang gsal nyi ma'i dkyil 'khor zhes bya ba'i bshad rgyud rdzogs so :
sa ma ya :
rgya rgya rgya :
!
gnam lcags rdo rje khrab ring gi bshad rgyud bzhugs :[ \u0f88\u0f88\u0f88\u0f88\u0f88\u0f88 ]oM badzra pA Ni hU~M:
'gos pa'i nad las skyob pa'i lha :
rdo rje bsnams la phyag 'tshal lo :
nyon cig jo mo mkhar chen bza':
cog 'gyel nag po 'gos rims la :
srung thabs rnam pa gsum yod de :
phyi nang gsang ba'i srung ba bshad :
phyi srung spyod lam cho gas bsrung :
nang srung zu gu gyad kyis bsrung :
gsang srung lta bsgom dmigs pas bsrung :
dang po phyi yi srung ba ni :
mkhon thab mnol grib btsog la 'dzem :
dus kyi rim gro srung ma bcos :
chos spyod   gtor ma la sogs /dge la brtson par 'bad :
dkar chos gsung rab   mdo khyad par can /bsgrag par bsngags :
sdig spyod log pa'i las la 'dzem :
dus min nyid du chags pa'i las :
nyin mo'i gnyid dang ngal dub dang :
khams dang mi 'phrod zas ngan spang :   zho ma chags pa dang chang ma langs pa bud med rgan dang la phug nar son /
mdor na spyod lam bag ldan bya :
gnyis pa nang gi srung ba ni :
nang du   dpa' bo rnam pa dgu'i /zu gu 'dzud pa dang :
mtha' bzhi gyad kyis bskor la bsrung :
dpa' bo dgu yi zu gu ni :
lto stong dro la nang du gzhug :
byug pa'i gyad kyis gsang sgo bsrung :
phur ma'i gyad ni mgul du gdags :
sngags kyi gyad   thim thar ti sogs /ni dro la bzla :
'khor lo'i gyad ni lus la bcang :
gang yang ma tshang med pa gces :
des ni nad kyi 'jigs dang bral :
gsum pa gsang ba'i srung ba ni :
mi rtog stong pa'i ngang nyid las :
lha yi nga rgyal ma bral bar :
sprul pa'i bya khyung sngon po dang :
thabs shes /   nyi zla 'bar ba'i dkyil 'khor bsgom :
nang du zu gu   gnyis pa nang gi srung ba ni /bcug pa yis :
ro yi jag pa   zas log bzlog pa yin :
'khor lo   bris pa 'khor lo'i gyad /sngags kyi gyad gnyis kyis :
reg bya'i   'gos pa /'jigs pa   sgra skad la sogs pa /thub pa yin :
phur ma byug pa'i gyad gnyis kyis :
dri yi 'jigs pa bzlog pa yin :   srung ba bdud rtsi'i man ngag las /
lha dang lus po ngan pa la /
rdzi gsum bags kyis bgo bar bshad /
ces gsungs /
rtog bral stong par bsgoms pa yis :
'go bar bya ba'i yul ma grub :
btsan po'i mkhar du 'jug pa'i gnad :
lha yi nga rgyal ma bral bas :
srid gsum zil gyis gnon pa dang :
dregs pa bran du khol ba'i gnad :
sprul pa'i bya khyung   sngon po /bskyed pa yis :
lha sngags rdzas /   rno gsum mtshon du brdung ba dang :
'gal rkyen cham la 'beb pa'i gnad :
nyi zla'i 'khor lo   shes rab thabs /cha lang rdeb :
bsnol mar 'khrugs par brdabs pa yis :
bar chad 'byung po thal bar rlog :
bzlas pa sngags kyi srung ba ni :
nangs re   mang na /brgya rtsa 'ga' re   nyi shu rtsa gcig re /bzla :
de yi sngags ni 'di rnams so :
yi dam lha'i srung sngags lte bar bri /   oM thim thar ti sa dun te dz+wa la raM pa ye swA hA:   dri chu bar pa la btab bo //
gu ru'i thugs sngags mu khyud dang po la bri /   ma hA gu ru :
u ha gu ru :
tri na gu ru :
ni nA ga shad :
raM raM thul thul :
nA ga tsi ta phos :
nA ga rbud ling shag :
thuM myags sod :
khyung pho'i lding sngags zur bzhi rtsibs la bri /   hur khyung hur khyung sod :
sbrul khyung sbrul khyung sod :
nA ga nA ga sod :
de ba de ba sod :
khyung mo'i 'dur sngags phyogs bzhi'i rtsibs la bri /   oM hur khyung hur khyung srungs :
sbrul khyung sbrul khyung srungs :
nA ga nA ga srungs :
de ba de ba srungs :
mchu yis bzung ba'i tshul du bri /   oM hur khyung hur khyung nad thams cad la b+h+yo :
sbrul khyung sbrul khyung gdon thams cad la b+h+yo :
nA ga nA ga nad rims thams cad la b+h+yo :
de ba de ba gdon rims thams cad la swA hA:
gzungs sngags mu khyud gnyis pa la bri /   tad+ya thA:
a li ma ta li :
ha la ha la :
che ge mo   a mu ka /dzA ra na tsan+d+ha lI:
a ka ha hi kan ta na te ho :
kan ta tsa ru ka tha :
mu ni Ar+ya swA hA:
gnyan sngags lto sbyor sbrags ma ni mu khyud bzhi par bri /   oM se pur na se pur na :
badzra tsig tsig go go ro nan :
bya pur nan :
khyung pur nan :
oM ku ru na ku ru na swA hA:
oM ga ru na ga ru na swA hA:
g+h+rI g+h+rI ba g+h+rI nan :
nad du gyur cog la swA hA:
de yi snying po 'di skad du :
oM d+ha ru na d+ha ru na swA hA:
nad thams cad la b+h+yo :
gdon thams cad la b+h+yo :
rims thams cad la b+h+yo :
'chang ba po la rak+Sha rak+Sha swA hA:
srungs shig srungs shig swA hA:
pho sngags gshog pa g.yas /   oM pis khri li mi li ha la ya yA:
mo sngags g.yon /   oM pis khri li mi li ha la swA hA:
sarba ya ya 'chang ba po la srungs shig :
mjug sngags mjug ma'i khong du bri /   oM a ka se b+hi ka se ma hA ka se'u :
lung ka se swA hA:
ma ti shad phye :
phye ma pus phye :
sa ra pa pus phye :
ma dur phaT swA hA:
oM li ri tsakra hU~M:
oM pra phob :
gzhab mda' sod :
skul sngags mu khyud lnga pa'i rtsibs bcu la bri /   khro bo rA tsas nad kha khog :
rims kha chings :
zhes pa sngags kyi 'khor lo rnams :   bri thabs gzhan la blta /
lugs bzhin bris la mgul du gdags :
yid la   'kho dran /dran cing   sngags /bzlas pas thub :
dmigs pa 'khor lo sngags   thams cad tshogs pa ni /rnams kyis :
nad sogs gang yang thub par nges :
khyad par nag po rgyug 'gyel thub :
gag pa lhog pa mchog tu thub :
rgyu gzer srung ba'i mchog yin no :
thams cad tshogs pa'i   gyad dang zu gu la sogs pa 'di rnams tshang bar yod na /nus mthu yis :
nad kyi bskal pa byung gyur kyang :
rang la 'go bar mi srid do :   'khor lo sngags dang byug pa sgo'i ya them la btags pas khyim thub /
lus srung rdo rje'i go cha 'dis :
'go ba'i nad thub smos ci dgos :   zon cher dgos na zla re la re re spo /
chung bas chog na dbyar dgun re la re re spo bar bya'o //
de ma grub pa'am zon chung bas chog na lo re la spos pas chog go
/zla re la rab gnas re bya'o //
gnam lcags 'bar ba'i thog kyang thub :
'chi bdag bdud las bzlog par 'gyur :
yul khams bsrung bar 'dod pa yis :   oM AHhU~M:
oM tshi brtul brtul :
rmug shi shi :
hrI kraM tsakra tri sad rbad :
ha la b+ha ye sarba mA ra ya rbad :
b+h+rU~M hU~M b+h+rU~M hU~M:
mA ra ya tri thub thub swA hA:
'chang ba po la rims nad thams cad rak+Sha rak+Sha :
'di zur na 'dug go
/'chi med bdud rtsi bum pa 'di :
cha lag ma lus mi lus pa :
lugs bzhin bris la dar la dril :   dar sna lnga'am za 'og gis dril la lus la bcangs pas rims nad thub /
dril lugs gzhan las shes so //
rgyal mtshan mthon po'i rtse la btags :
ri bo chen po'i zom la gdags :
dpag med sman gyi   sman gyi bye brag lhag chad med par dril /dud pa btang :
tho brtsig   phyogs bzhi mtshams brgyad /sngags dang 'khor lo   lhag chad med pa bris pa /gdags :
chos mdzad ban bon ci yod dang :
skye bo mdza' ba kun tshogs la :
dkar dmar phud kyi   dkar dmar gyi phud ma nyams grong khyer las bsdus la /gtor ma skyil :
rang rang   phrin las /ci byed las gzhung bsrang :
ma nyams tshogs 'khor dga' ston   dge ba la sogs pa /bya :
dkar chos gsung rab   mdo khyad par can /mang du bsgrag :
smon lam gdab cing shis pa brjod :
nyams kyi   rta mgrin /bro brdung glu skad blang :
bka' bsgyur gdong zlog zor thun 'dril :
go gsar mtshon dbal phyi ru bstan :
b+h+yo dang zlog gi gdangs sgra 'don :
de ltar byas par gyur pa na :
yul du rims /   yod na chad cing med na thub :
rims dang 'brel ba'i grong khyer nas :   'di rnams mchog tu sman pa la gal che'o //
'tsho ba'i yo byad len 'dod na :   zas la rol thabs /
rang nyid   gsang bdag /lha yi nga rgyal gyis :
'khor lo brdabs pas de nyid gzhom :   rtsa lta ba'i sngon la 'khor lo bskor cing steng la brdabs pas nad gzhi gzhom /
swa b+hA wa yi sngags kyis sbyang :
rat+na trAM gis bdud rtsir spel :
yang na dgra bgegs sha rus bsam :
khro zhal hom khung gdangs par bsam :
rims dang 'brel ba'i grong khyer nas :
sgyu ma'i longs spyod len 'dod na :
'khon sel la 'di las zab pa med /   rang nyid   gsang bdag gtum po /lha yi nga rgyal gyis :
khyim gang yin gyi nad gcod na dkar chos bya 'khor lo la sogs ka ba la gdags /   tsher ma can gyi khri brtsigs la :
'od dpag med nyid spyan drangs la :
gnyen por gyur pa'i mchod pa 'bul :
'od dpag med kyi ljags steng du :
thabs shes 'khor lo 'bar bas bsreg :
sum+b+ha ni yis   nad rims kyi /bgegs bskrad la :
swa b+hA wa yis   sngags kyis /stong par bsgom :
rat+na   rgyu yi ge /trAM gis mkha' la shar :
dngos po rnam dag mchod sdong bskyed :   ces pa rin po che'i mchod sdong rtse gsum pa la rin po che'i 'od 'bar ba /
sdong po las /   ci 'dod 'byung ba'i dbyig tu bsgom :
de ni nad gdon gyis mi tshugs te phyir la dngos grub 'byung ba yin pas na /   ltas ngan g.yang du 'gugs pa yi :
khyad par zab pa'i gdams pa 'di :
zas dang nor phyir mi btang ngo :
rang la dam par 'dzin pa   brgyud 'dzin re re /dang :
sgo gsum bka' bzhin bsgrubs pa yi :   zas nor la thogs chags med par 'bul ba'i /
snying dang 'dra ba 'ga' la spel :
jo mo mkhar chen rgyal mo dang :
o rgyan   sprul pa /grub pa'i snying po dang :
mnga' bdag rgyal po   khri srong /ma lags pa :
bdag gis ni /   gzhan la bstan pa mi bdog go :
phyis kyang gzhan la ma bstan mdzod :
lus srog srung ba'i go cha   rdo rje khrab ring gi srung ba'i go cha /dang :
'gyur ba med pa'i   nyi zla kha sbyor /brtag pa dang :
gso ba bdud rtsi bum pa gsum :
rnal 'byor khyad par can ma gtogs /   spel ba'i gnas med sa la sba :
snyigs ma'i dus la bab pa'i tshe :   tshe lo drug cu'i kha ral na nag po rgyug 'gyel dar bas na /
nga min nga dang 'dra ba   sprul pa /yis :
nga yi bstan pa bsrung ba'i phyir :
dpe 'di nyid dang 'phrad par shog :
mi 'gyur /   sku mi 'gags /   gsung mi 'khrul /   thugs kyi rgya yis gdab :
'dod pa bral bas gter du sba :
'chi med bdud rtsi bum pa las :
'chugs pa med pa'i gdams ngag :
lus srog srung ba'i go cha :
gnam lcags rdo rje khrab ring zhes bya ba bshad pa'i rgyud rdzogs so :
lus srung med pa'i sman pa ni :
go med g.yul du 'jug pa 'dra :
de phyir 'di la gces par zungs :
zhes gu rus gsungs so :
yang gsang sbas pa'i mdzod chen 'chi med srog gi ka chen pad+ma'i thugs kyi nying khu \u0f80atsha :
!
snod rung bsdus pa dbang gi gyad bzhugs so :[ \u0f88\u0f88\u0f88\u0f88\u0f88 ]bla ma dang yi dam lha tshogs rnams la phyag 'tshal lo :
snod rung bsdus pa ni :
ka pA la mtshan dang ldan pa zhig gi nang du sha lnga bdud rtsi lnga la sogs pa gtor ma'i dngos po ji tsam bzang ba :
a mr-itas bran pa zhig bsham :
snod gang rung gtsang ma gcig gi nang du dkar gtor   mar sogs dkar phud bcas /gtsang ma rgyan gyis brgyan pa zhig bsham mo :
bdag nyid gsang bdag tu gsal ba'i thugs ka nas hU~M bcu 'phros pas mtshams bcad do :
yang bdag lhar gsal ba'i thugs ka nas yig 'bru   oM AHhU~M/gsum las 'od zer lcags kyu lta bu 'phros pas :
'og min gyi gnas la sogs pa dag pa'i zhing khams rnams nas :
bla ma dang dkon mchog :
zhi ba dang khro bo mkha' 'gro chos skyong dpag tu med pa spyan drangs nas :
gdan nyi zla pad+ma brtsegs pa la bzhugs par bsam la :
yang bdag gi thugs ka nas yig 'bru gsum 'phros sbyangs bsgyur spel te gtor ma'i dngos po de rnams pU dza'i bye brag dang :
tshogs kyi 'khor lo dang :
bdud rtsi'i rgya mtsho dang :
mchod pa'i lha mo dpag tu med par bsam la 'di skad do :
oM AHhU~M gu ru b+ha liM ta a mr-ita kha kha khA hi khA hi :
bud+d+ha :
d+harmA:
saM g+ha :
de wa DA ki nI ba liM ta a mr-ita kha kha khA hi khA hi :
zhes lan gsum mam bdun brjod la 'bul lo :
mchod pas mnyes par bsam la bdag la bsdu'o :
de nas slob bu rnams kyis bla ma la phyag dang bskor ba byas nas ci 'byor pa'i me tog bla ma la 'bul lo :
de nas rang lhar gsal ba'i thugs ka nas yig 'bru b+h+rU~M zhig 'phros gtor ma'i snod la phog pas :
gtor snod de phyi snod kyi 'jig rten b+han+d+ha 'bar ba'i gzhal yas khang du bsam :
nang bcud kyi 'gro ba rnams   lha dang lha mor bsam /
rdzas kyi dngos po   rnams /tshogs kyi 'khor lo dang 'dod pa'i yon tan du bsam la :
gtor ma slob ma'i spyi bo'i thog tu bzhag la :
ru yis ngag tu 'di skad do :
snod ni b+han+d+ha 'bar ba'i gzhal yas khang :
bcud ni lha tshogs yab yum sprul par bcas :
rdzas ni mchod pa'i longs spyod bsam mi khyab :
bu 'dir   shog cig /dbang mchog dam pa khyod la bskur :
oM sarba ta thA ga ta ma hA kA ya wA ka tsit+ta gu h+ya karma ka lA sha a b+hi She ka ta ba liM ta ma hA sid+d+hi sa ma ya At+ma ko\u0f85 haM:
oM AHhU~M swA hA zhes lan lnga'am bdun brjod pas :
rigs gsum mgon po'i thugs ka nas 'od zer dpag tu med pa 'phros :
slob bu'i gnas lngar thim par bsam la 'di skad do :
bcom ldan 'das rigs gsum mgon po'i sku gsung thugs yon tan phrin las mi zad pa rgyan gyi 'khor lo'i dbang mchog dam pa lha dang gnyis su med par thob par gyur cig :   che ge mos mkhyen rab rdo rje dgongs su gsol /zhes 'dir gsang mtshan gdags la zhu'o //
ces brjod la dril bu la sogs pa'i sgra   dang gsang mtshan /bsgrags la :
slob bu tha mal pa gnas 'gyur te lha dang dbyer med du gyur par bsam mo :
de nas tshogs kyi yo byad dngos su btegs la :
bdag gi thugs ka nas oM AHhU~M gsum 'phros pas oM gyis /   sbyangs AHyis /   bsgyur hU~M gis /   spel la tshogs kyi phud phyogs bzhir gtor la :
slob dpon dang slob ma /   rang rang lhar gsal bas rol lo :   slob dpon gyis sid+d+hi sa ma ya a la la ho a ho su kha hoHzhes pas tshogs kyi sid+d+hi bu'i lag tu gtad /
bus kyang de ltar brjod cing blang ngo //
de nas ka pA la yi dbang bskur ba'i gtor ma de yang slob bu rnams rol du gzhug go :   sid+d+hi a la la hoHba liM ta sid+d+hi sa ma ya hoHba liM ta sid+d+hi sa ma ya a ho su kha hoHzhes pas ru yis gtor ma'i sid+d+hi bu yi lag tu gtad pas kyang de ltar brjod la rol /
dkar gtor de rgyal po chen po sde bzhi la sogs pa'i gter bdag rnams dang gzhi bdag rnams la bsngos la sa gtsang sar bskyal lo :
slob dpon pad+ma'i zhus len rnam pa gsum la sogs pa mdor na gu rus mdzad pa'i rig pa'i gnas thams cad kyi snod rung 'dis chog go :
nad pa gso ba la yang sngon la snod rung byas la de nas sman gtang bas bkra shis so :
slob bu snying dang 'dra ba la srung ba byed pa na yang sngon la snod rung byas la me tog 'bul du bcug la de nas srung ba   lugs bzhin bris pa /btags pas nad gdon gyis mi tshugs so :
tshegs chung la don che ba snod rung bsdus pa'o :[ \u0f80]atsha :
gdams pa gter nas thon pa'i dus su yang :
rang gi slob dpon thag nye ba de'i phyag tu snod rung gi dpe de phul la snod rung mdzad par zhus la :
me tog ci 'byor pa phul lo :
yang na rang gis rang nyid la snod rung gi dbang bskur gong du bstan pa bzhin byas la :
me tog ci 'byor tshogs dang mchod pa   rang gi bla ma'am brgyud pa'i bla ma'am mched po /gong ma la 'bul lo :
de ltar byas pas 'gal ba med do :
snod rung bsdus pa dbang gi gyad 'di :
bum pa 'degs pa'i gyad cig yin :[ \u0f80]atsha :
!
ji ltar bltams pa'i tshe na bar snang gi :
lha rnams kyis ni bdud rtsis khrus gsol ltar :
rgyal ba'i sku la nyon mongs mi mnga' yang :
sems can ma rig las ngan bag chags rnams :
dag nas dam chos bdud rtsi'i snod rung zhing :
rdo rje go mtshon dbang mchog thob bya'i phyir :
mdog legs dri zhim sku khrus bzhes su gsol :
bdag bde gzhan phan dngos grub rgya chen zhu :
yi ge brgya pa dang :
A li kA li :
rten 'brel snying pos sku khrus gsol :   me long bstan la chu de bu la sbyin /
bu 'dir shog cig skal ldan dam tshig can :
khyod kyi bla ma dam pa nga yin pas :
dam chos bdud rtsi'i chu rgyun sgo phyes nas :
mdog legs dri zhim ro mchog brgya dang ldan :
mthong thos dran reg myang ba tsam gyis kyang :
tshe dang stobs dang kha dog bsod nams dang :
longs spyod gzi brjid mthu rtsal thogs med 'grub :
bdud rtsi'i rba klong 'khyil ba'i rgya mtsho nas :
mchog dang thun mong dngos grub kun 'grub nas :
bla med don mchog dam pa thob par shog :
de nas 'di skad do :
dug gsum rnam dag sku gsum lhun gyis grub :
rgyal ba sku bzhi'i dkyil 'khor chen po 'dir :
'bri ba dang :
'chang ba dang :
klog pa dang :
'dzin pa dang :
kha ton byed pa dang :
mchod pa byed pa na rigs kyi bu tshad med pa bzhi yi dbang thob par gyur cig :
'gre'o //
rigs\u0f8e
dal 'byor phun sum tshogs pa'i dbang dam pa\u0f8e
rigs\u0f8e
'khor lo'i dal 'dis tshur la dgra bgegs :
nad mtshon :
bar chad 'gal rkyen gang gis kyang mi tshugs pa rdo rje khrab ring gi dbang dam pa\u0f8e
rigs kyi bu phar gang la'ang thogs brdug med pa rdo rje pha lam lta bur rdo rje'i go mtshon gyi dbang\u0f8e
rigs\u0f8e
dal 'khor lo chen po 'dis mi dge bcu thub :
mtshams med pa lnga\u0f8e
de dang nye ba lnga\u0f8e
kha na ma tho ba gsum rnams spong ba'i dbang thob par gyur cig :
rigs kyi bu la :
dkyil 'khor tsakras sdom pa gsum rgyud la skye ba'i dbang dam pa\u0f8e
rigs kyi bu la rgyal srid rin po che sna bdun dang :
bkra shis rdzas brgyad kyi dbang thob par\u0f8e
rigs kyi bu la sde snod gsum dang rgyud sde bzhi la mnga' brnyes pa'i dbang\u0f8e
rigs\u0f8e
lam lnga sa bcu bgrod pa'i dbang\u0f8e
rigs\u0f8e
dbang bzhis rgyud bzhi smin pa'i dbang thob\u0f8e
rigs\u0f8e
lta ba sgom pa spyod pa gsum gyi\u0f8e
rigs\u0f8e
zhi rgyas dbang drag gi las brtsam pa tsam gyis 'grub pa'i\u0f8e
rigs kyi bu la bar do lnga rang sar grol ba'i dbang\u0f8e
rigs kyi bu la 'bras bu rgyal ba sku gsum mngon du gyur pa'i dbang\u0f8e
rigs kyi bu la ji lta ba dang ji snyed pa mkhyen pa'i dbang\u0f8e
kye rigs kyi bu :
dug gsum rnam dag sku gsum lhun gyis grub :
rgyal ba sku bzhi'i dkyil 'khor chen po 'dir :
thugs rje chen po bzhi rgyud la skyes te :
rten bcas rten med ngo bo nyid kyis gdul bya dpag tu med pa'i don byed pa'i dbang dam pa thob par gyur cig :
a la la ho :
e ma ho :
de nas bu yis phyag rgyas blangs la 'di skad brjod /   bla ma dam pa sku drin che :
lus ngag yid gsum rje la 'bul :
ci gsung nyan cing phrin las bsgrub :
ces lan gsum brjod do :
'di ni dug gsum rnam dag :
sku gsum lhun grub rgyal ba sku bzhi'i dkyil 'khor 'khor lo chen po :
ye shes gting rdzogs rdo rje go mtshon gyi tshig dbang ngo :[ \u0f80]atsha :
dbang tshig 'di'ang dpe rnying khungs btsun kha cig la snang bas de ltar bkod pa'o //
!
srung ba nyi ma'i 'od zer 'dis :
gdon bgegs sprin ltar gtibs gyur cing :
nad ngan chu ltar 'brub gyur kyang :
nyi mas grib ma ded dang mtshungs :
de la sman bzang drug ni :
rgyal po drug :
btsun mo gnyis ni :
ga pur :
gu gul :
dmangs drug ni :
ba bla :
ra dug pa :
bong nga :
spru nag :
tang kun :
spyang brun no :
blon po gnyis ni :
shu dag :
thar nu'o :
de rnams yungs dkar gyis ngar bskyed :
yung bas mdog 'don :
shi skra dang shi sen gtang :
gnyan sngags brgya'am stong du gdab :
oM nag po tshal pa shag ti rbad :
ces ras kyi khud du bye'u phran gyi sgo nga gang tsam re bstums la gdags :
dri yal dus su spo bar bya :
srung ba 'di dang ma bral na :
'go ba'i nad kyis tshugs mi 'gyur :
zhes pad+mas mtsho rgyal la gdams pa'o :
rang srung ba phur ma'i gyad :
bum pa 'degs pa'i gyad khyad par can gnad kyi gdams pa \u0f80atsha :
!
byin log las rnam par rgyal ba bzhugs :
rigs gsum mgon po la phyag 'tshal lo :
nyon cig jo mo mkhar chen bza':
nywa log srung brtag gso thabs bshad :
yod ni gcig las med pa la :
'phog sa 'bem gyis tha dad de :
gnas kyis bsgyur bas mi 'dra 'byung :
nywa bzhir babs pa'i lhog pa la :
de la stobs chen stobs chung gnyis :
srung thabs   spyir du rdo rje khrab ring gyon /rnam par rgyal ba la :
sngags   oM a mA ra Ni dzI ban+ti ye swA hA/
gzungs brgya rtsa re /gdab byin brlabs ske ru gdags :
brtag thabs dang po so ma'i dus :
bad rlung shas che dngangs la skyug :
bad mkhris shas che dngangs la 'khru :
skabs su lus ngal skom la sred :
mal du thang chad sha sna 'phrig :
dngos gzhi stobs chen 'bros pa bzhi :   mig ltag khung du 'bros /
lce rkan phugs su 'bros /
rtsa rus mig tu 'bros /
nywa bzhi ngar gdong du 'bros /
'chor ba bzhi   skad sna ru 'chor /
sgra rang sangs 'chor /
reg bya grang 'dar du 'chor /
sems zi long du 'chor /ste brgyad du 'dod :
mig ldog yan lag g.yob pa dang :
so brtseg ngar lhag mkhas kyang spang :
de la bcos thabs rnam pa lnga :
dang po rta rgod gtod la mnan :
gnyis pa smyon pa mal du gzhug :
gsum pa 'gyur ba rang sor gzhug :
bzhi pa log gnon lnga pa rjes :
rgyal po   sha yi rgyal po ni srin po ngo dmar gyi sha /   mi /
bdud bya nag po /   bya rog
/klu bya ser po /   ngur pa /
sman gyi rgyal po gsum ni /
gser mdog /   a ru /
ri dwags lte ba'i dri /   gla rtsi /
thang shing nag po'i khrag
/gu gul /
ril bu sran ma tsam gsum yang gtang /   drug dang blon po   bong nga rgyal po'i drug cha /
spru chug sug sha ba /gsum :
de la dmangs gnyis   shu dag rgod spos /bsnan la gtang :
stobs chen sman gsum   rgyal blon dmangs gsum /
dzA ti shing kun big pan gsum zhes pa'ang snang /   chang sbyar gtang :
de yis nyal bar the tshom med :
bcud rgod   zhun chen nam lo mar zhun /byug pa'i rtsal gyis 'dul :
sha 'then shing tshas ras kyis bsdam :
sman ni gtso bo lnga sbyor   log gnon gla ba mu zi ser mtshur shu dag nag po skyer pa'i bar shun /gtang :
spyi gtsug drug bdun dkar nag bsreg :
sha chen lo sha'i tsho khu la :
spod sna gsum   pi pi ling shing kun sgog skya /gyis brgyan pa gtang :
rnying pa gsum   rus rnying mar rnying bur rnying /gyi chang skol btung :
spyod lam dro ba'i mal du nyal :
a krong kha skom tshugs tshad bsten :
rjes ni dkar gsum mngar gsum dang :
'khon thab grib dang 'dre can bsrung :
rlan can bser bu grang sar min :
thor bu'i rlung snga byug pas blan :
dkar chos rim gro'i dmag dpung bskyed :
de ltar gso ba ma 'khrul na :
byin lhog nad las thar bar bshad :
byin lhog las rnam par rgyal ba zhes bya ba :
ma bas lhag pa'i bu :[ \u0f80]atsha :
!
gzer thung las rnam par rgyal ba bzhugs :
bcom ldan sangs rgyas sman bla dang :
rigs gsum mgon la phyag 'tshal lo :
nyon cig jo mo mkhar chen bza':
nag po gsum sgril thog gi mda':
rgyu la khyad par med mod kyang :
gnas kyis bsgyur bas mi 'dra 'byung :
dbye na dpag tu med mod kyang :
bsdu na gces pa'i yul lngar 'dus :
don la babs pa'i gzer thung la :
dang po bsrung zhing bar du brtag :
tha ma bcos thabs gsum gyis bstan :
srung ba bdud rtsi bum pa yi :
rdo rje khrab ring rgyud du ltos :
brtag thabs spyi dang bye brag gnyis :
dang po rtsa ni phra zhing spun :
brtsi ru mi btub grangs las 'das :
'khrugs las gyur pas rtsa rgyas drag :
chu ni dmar ser rlangs pa che :
yang na smug nag dud khur 'byung :
sngangs 'dar ba spu gting nas g.yo :
kha sna skam zhing skom dad che :
dbugs thung mig gdang rngam pa rgod :
shes pa gsal cing snying mi dga':
glo sor lud pa mi gtsang zhing :
mdun rgyab na zhing gzer ba ni :
smad nas langs shing stod du 'gril :
spyir yang gzer thung mtshan nyid ni :
gar mkhan lag pa'i phyag rgya 'dra :
de la gnyan can gnyan med gnyis :
gnyan med rgyas tshad 'khrugs pa dang :
gnyan can an stong na'ang sbo :
sog pa'i steng yang de bzhin te :
lce mchu so sen mthil bzhi yi :
mdangs 'chor kha rnyil na zhing khol :
bye brag so so'i ngos 'dzin la :
mdun rgyab snying dang glo ba dang :
g.yas dang g.yon du mchin mtsher na :
mchan 'og ma bu 'doms pa'i gzer :
lud pa skya sob snying la yod :
dmar po glo ba'i gnas na yod :
mchin mtsher lud pa ser la dug :
srog rtsa'i gnas nas dud khu 'byung :
de la bcos thabs sman dang dpyad :
zas dang spyod lam bzhi yis bcos :
sman la bsdu bsad rnam pa gnyis :
sdud pa rgya skyegs tshwa la btsod :
a ru ra dang bzhi bsdus thang :
kha tshar ka ra btab 'thungs na :
phyi nang nad rnams sdud par 'gyur :
de la bsad par gla ba dang :
gu gul stag sha rnam pa   dkar nag /gnyis :
ru rta shu dag 'dzin pa rnams :
brag zhun byis pa'i chu yis sbru :
ril bu sran ma bcos pa tsam :
gsum yar lnga lnga btang bas sel :
gal te skyed chung phye ma ni :
ga pur bzang drug g+hi wang dang :
pu shel tse dang   hong len /li ga dur :
bong nga   dkar po /a krong shing mngar gyi :
phye ma gangs chu grang mos dbul :
gzer 'joms bdud rtsi dpa' bo yin :
dpyad la drangs gsum me dang bzhi :
drangs pa bu ga rtsa dang snod :
sha pags tsha ba bu gar drang :
khrag gi tsha ba rtsa ru drang :
don snod gzer ba bshal gyis drang :
rlung gzer gang na me yis bsdam :
bu gar drang ba phye ma la :
ga pur cha phyed chang sbyar btang :
rdul 'don sbyor ba ci rigs bya :
snod nas drang ba dur byid dang :
thar nu chu rtsa re lcag pa :
gu gul gla ba stag sha ba :
yon tan rgyas pa'i   dge slong gtsang ma'am byis pa lo brgyad pa'i /chu yis sbru :
ril bu sran ma btsos pa tsam :
lnga bdun la sogs lus zungs sbyar :
rjes kyi bya ba gzhan dang mtshungs :
da rung bag re gzer srid na :
nad rlangs tsha ba'i khrag ro lus :
gang du gzer ba'i rtsa sgo dbye :
khrag la rnag chags mang bar gtar :
dmar nag lbu ba che na gcad :
da rung bag re gzer srid na :
phye ma'i sbyor bas snyugs su bsring :
rlung gzer tshad gzhug me yis bsdu :
srang btsal yang na a na tshugs :
mkhas pas lag len shes par bya :
las dang gdon gyis ma khyer na :
sman dpyad 'di las lhag pa med :
zas ni dkar mngar skyur gyi rigs :
rul sungs tsha skyur drod bcud spang :
nas 'bras khur mong tshod ma dang :
de las byas pa'i kha zas bsten :
spyod lam lhog pa'i skabs dang 'dra :
mdor na bsil ba'i gnas su 'dug :
gnyan med rgyas tshad bzhin du bcos :
e ma jo mo mkhar chen bza':
sman dpyad zas spyod rnam bzhi yis :
gso dka' gdug pa gnyan gyi nad :
gzer thung 'joms pa'i bdud rtsir shog :
gzer thung las rnam par rgyal ba zhi sbyong sbrags ma zhes bya ba ma bas lhag pa'i bu :[ \u0f80]atsha :
!
lhog pa las rnam par rgyal ba bzhugs :
bcom ldan sangs rgyas sman bla dang :
rigs gsum mgon la phyag 'tshal lo :
nyon cig jo mo mkhar chen bza':
nag po sum bsgril thog gi mda':
rgyu la khyad par med mod kyang :
'phog sa 'ben gyi tha dad de :
gnas kyis bsgyur bas mi 'dra 'byung :
dbye na dpag tu med mod kyang :
bsdu na gces pa'i bu lngar 'du :
phyi ru babs na lhog par 'gyur :
srung dang brtag dang bcos thabs gsum :
rtsa ba bsdus pa lus kyi chings :
srung thabs phyi nang gsang ba gsum :
rdo rje khrab ring nang du ltos :
khyad par bdag nyid chen po la :
lcags kyi phag rgod mgo dgu pa :
kha nas me yi bu yug 'phro :
sna yis thams cad rlog par byed :
lce yis thams cad 'joms par byed :
so yis ma lus sgrol bar byed :
nyam nga med pa'i srung ba yin :
brtag pa phyi nang gsang gsum mo :
dang po mgo na ro stod gzer :
grang shum phrum ser ba spu langs :
nywa bzhi mi bde tshigs bzhi na :
shed chung lus po brdung snyam byed :
'gro snying 'dod cing snying mi dga':
shes pa khro zhing tshig pa za :
gtam smras gting la 'dar skad 'ong :
mdor na rims kyis btab pa 'dra :
rtsa ni kha rgyug gting na grim :
khong na 'dar slod gdon rtsa 'dra :
an stong rtsa dang mig gi rtsa :
'gram rtsa lce rtsa 'gul na yin :
chu ni mdog nag rlangs pa 'thibs :
ku ya 'khrugs na yin par nges :
nang rtags 'byung ba bzhi yi rigs :
rlung lhog skya la sob pa yin :
skrangs pa mi rtag 'phar zhi byed :
grod pa zho chus bkang ba 'dra :
me lhog dmar la na tsha che :
mched pa skyen zhing drod dang ldan :
me yi gzhal yas khang dang 'dra :
chu lhog skrangs 'jam snyol la zhang :
bsil zhing drod chung chu bur can :
dper na g.yu mtsho 'khyil ba 'dra :
sa lhog sra zhing 'khregs pa 'dra :
skrangs brtan mdog nag mgo bo leb :
slang nga'i kha yis sbub pa 'dra :
yang na rgod dang yang rgod gnyis :
rgod ni rlangs che 'bros pa skyen :
zug gzer che zhing rtsa la zhen :
yang rgod me rigs skrangs pa che :
'khor la khro zhing 'thor ba yin :
gze ma mgo dgu zhes kyang bya :
da rung nad ngos ma zin na :
gsang ba rdzas kyi brtag pa ni :
shu dag chu ngan sbyar ba gnyis :
skrangs la bskus pas 'phar na yin :
sems can lus skyes thul ma   bying bying thu lu /yis :
skrangs kyi phyogs bzhi dbus dang lngar :
dbug tshul bstan te dbus nyid du :
tshwa mar bskus nas nad pa yi :
lte khung dmar thig 'dug na yin :
skrangs pa'i steng du gzi rnying gis :
dbur bas slar skrangs yin par nges :
bcos thabs spyi dang bye brag gnyis :
dang po sman dpyad zas spyod bzhi :
sman la byug pa khong sman gnyis :
khong sman bya khyung lnga sbyor bzang :   btsan dug a ru ra gla ba shu dag ru rta ba chus sbyar ba'i ril bu /
yang na myos byed sman sna gsum :   gla ba gu gul shing kun /
yang na dpa' bo lnga sbyor bzang :   mu zi spru nag stag sha shu dag gla ba dang lnga ril bu bya /
spyir du rgyud las bshad pa   rgyal po gdan las phab pa bzhin /zab :
nang du zu gu ma bcug par :   khong sman ma btang na /
phyi nas dmag gis mi bskor ro :   sngags dang nan mi bya /
byug pa'i sngon du   gnyan sa nas mi gnyan sar /sna 'dren gces :
'dzin pa mngar gsum   bu ram ka ra sbrang rtsi 'o ma /lde gu yis :
mi gnyan sar /   gang du song yang dgug par byed :
byug pa btsan dug mu zi dang :
stag sha ba yis gsod pa yin :
brag spos spru rtsa chu rtsa dang :
mi khyi spyang ki /   brun gsum skrangs pa 'joms pa'i sman :
ra thug sbre dang pad+ma'i khrag :
brag zhun dud pa chu ngan gyis :
sdom par byed pa'i sra rtsi yin :
shu dag zangs rtsi kun gyi grogs :
de rnams sbyar ba   dri chus gar sla /zho dkrugs tsam :
skrangs mtha' ma shor mtha' nas bsdu :
tshang kha mi bsrub dkar khung dbye :   dkyil du mi bsku /
mngar gsum sbyar ba'i thig le   dkyil du /bya :
steng nas bal 'dab   byug pa /'jam pos mnan :
skrangs pa /   'bur 'joms man ngag dam pa yin :
dpyad la 'khru dang me btsa' gnyis :
'khru la thar nu chu rtsa dang :
dbyi mong re lcag dur byid dang :
stag sha gu gul khron bu dang :
lo brgyad chu sbyar khong du btang :
log dang 'jam dang 'gyings pa dang :
stong sbos zug gzer che ba la :
log gnon dpa' bos g.yul du gzhug :
me btsa' mgo ske yan chod la :   srog rtsa dang snying rtsa la shor dogs /
spyi gtsug rtse chung g.yas g.yon la :
bdud sgo rna ba'i nang rtsa bsreg :
lag pa'i dpung 'dzum rat+na bsreg :   sbrid na gre mo rlung rtsa /
mchan khung a so li kha bsreg :
rkang pa   byung ba'i nang /rkang mthil mig dmar bsreg :
spyi ru drug bdun dkar nag mtshams :   srog rtsa dang snying la shor /
sha sul rtsa yi 'bros 'phrang bsdam :
mtha' bzhi me yis gtod la mnan :
ri bo'i rtse la gnam lcags brdeg :
zas bcos dkar gsum mngar gsum spang :
dmar dang lan tshwa drod bcud spang :
sga sgog tsha ba'i rigs rnams spang :
rul sungs skyur gyi rigs chags spang :
spyod lam rlung lhog rta zhon dang :
rnga sgra chu sgra   rang 'thag sgra sogs /bser bu spang :
me lhog zas drod nyi ma dang :
me la lus po bdug pa spang :
chu lhog spyod pa chu rgal dang :
chu 'thung zam par 'gro ba spang :
sa lhog spyod pa ngal dub dang :
bsgul bskyod lus kyi rtsol ba ni :
thams cad kun la spang bar bya :
rlung gi rigs la rlung mi bsgom :
me yi rigs la me btsa' spang :
chu yi rigs la sngags mi gdab :
sa yi rigs la mnan mi bya :
bye brag glo la shor ba la :
glo mang lbu ba skya sob 'byung :
kha skam long 'khrol 'khru yang srid :
rngam pa rgod cing ro stod brgyangs :   sgyu lus dum bur gtubs pa'i lde thung gar babs bcos pa'i skabs bltas so //
ga pur gur gum cu gang dang :
shing mngar shing tshwa   dpyad /hong len dang :
shu dag nu 'thung chu sbyar btang :
snying la shor na sbrid pa lu :
mig rtsa rgod cing 'gro tshul ston :
gyen la mig ldog ha re mig :
'dar zhing gnyid 'khun byed pa la :
ga pur bzang drug shing kun dang :
snyi bu zho sha sbyar la btang :
mchin par shor na gdong pa snum :
mkhris pa skyug cing mig mi 'dzum :
bsgul bskyod dka' zhing glal dang lu :
dom phag phyi ba bya rgod mkhris :
bzang drug shing kun tig ta rnams :
'o ma'i rta la bskyon la btang :
mkhal ma gnyis babs skyigs bu mang :
kha chu sna chu mang du 'dzag :
de la sdig srin a ka ru :
mkhal ma zho sha lcam pa dang :
rgya ru rgya tshwa kyi lce dkar :
kha ru tshwa rnams chu sbyar btang :
mtsher pa la babs sgregs bu 'ong :
drod che khrag dang chu ser 'dzag :
lus lci dbang po'i gzi mdangs nyams :
de la bzang drug gi wang dang :
gla ba dom mkhris sbyar la btang :
bzhin sngo kha mngal 'phongs khrag 'dzag :
srog pa rtsa la shor ba yin :
gla ba gu gul shing kun dang :
a gar nag po chang sbyar btang :   a ru ra dang bong nga nag po /
zhes pa'ang snang /
sngags ni :
hur khyung hur khyung sod :
sbrul khyung sbrul khyung sod :
nA ga nA ga sod :
de ba de ba sod :
gzhan yang mchu sngags gnyan sngags rnams :
sman dang chu dang zas rnams la :
mang bar bzlas la khong du btang :
spyi gtsug mthil bzhi lte khung dang :
gsang gnas rnams su gdab par bya :
skrangs kyi mtha' skor dbus su bsad :
mgo bor skam po 'phred la gdab :
nywa bzhir rlon pa thur la gdab :
mang bar bzlas la drag par gdab :
sman dpyad zas spyod sngags rnams kyis :
gso dka'i nad rnams sos par shog :
lhog pa las rnam par rgyal ba 'bur 'joms zhi sbyong sbrags ma zhes bya ba'i ma las lhag pa'i bu :[ \u0f80]atsha :
!
gag pa las rnam par rgyal ba bzhugs :
bcom ldan sangs rgyas sman gyi bla :
bai DUr+ya la phyag 'tshal lo :
nyon cig jo mo mkhar chen bza':
nag po gsum bsgril thog gi mda':
rgyu la khyad par med mod kyang :
phog sa 'ben gyi tha dad de :
gnas kyis bsgyur bas mi 'dra 'byung :
dbye ba dpag tu med mod kyang :
bsdu na gces pa'i bu lngar 'du :
gre bar babs pa'i gag pa la :
srung dang brtag dang bcos thabs gsum :
srung ba mi 'jigs stobs ldan pa'i :
go bgo phyi nang gsang ba gsum :
rdo rje khrab ring rgyud du ltos :
thun mong rdzas kyis srung ba ni :
mkha' lding 'dab chags go bo'i mchu :
ske ru btags na gag pa thub :
brtag thabs spyi dang bye brag gnyis :
dang po mgo na rtse 'dar khyer :
ba spu g.yo zhing tshigs bzhi na :
lce mdog skya ser lce chung 'bab :
gre lkog na zhing gtam smra dka':
zas mi thar zhing skom la sred :
bye brag gnas dang rigs kyis dbye :
gnas ni stod smad bar gsum ste :
yar gyi rdzong dang mar gyi rdzong :
lkug pa rnam gsum gag pa'i tshang :
yar rdzong stod yin sing song khrod :
mar rdzong smad yin lkog ma'i sbubs :
lkug pa bar yin g.yas g.yon gnyis :
de la skad kyi dbye ba 'byung :
stod gag ngar la bar gag sing :
smad gag bshu ba lkog ma'i sgra :
des kyang nyams su ma lon na :
yar gyi rdzong la babs pa'i rtags :
mig dmar gyen la bzlog na yin :
ma thub klad pa'i rgyas la 'ching :
khrag chu sna nas babs kyang srid :
lkug pa gnyis su babs pa'i rtags :
gre ba skad 'gag zas mi thar :
ma thub glo ba'i sbubs la 'chor :
glo sob skad ngar sna yang zhom :
mar gyi rdzong la shor ba'i rtags :
mig ni mdung tshugs ha re blta :
zug gzer chung med dbugs mi bde :
ma thub srog rtsa snying la 'chor :
lce thung mig gi gzi mdangs nyams :
yan lag g.yob cing shes pa 'tshubs :
ma mthong sgra rtags ngos 'dzin yin :
mig mthong rigs kyi dbye ba ni :
stod smad bar gsum gar byung yang :
rigs ni lnga las ma 'das te :
rkyen pa'i gdon gyis kha dog drug :
rigs ni pha ma bu dang gsum :
yams gag bu yi rigs dang lnga :
pha rigs tshad pa sa yis bskyed :
zan la sran ma btab pa 'dra :
ma thub skar chen bzhin du 'gro :
ma rigs me dang khrag gis bskyed :
rgya phor kha yis sbub pa 'dra :
ma thub lce rkan sngo 'am nag :
bu rigs chu dang rlung gis bskyed :
chu rlung 'thabs pas zho phrum 'dra :
ma thub kha ba babs pa bzhin :
yams gag rlung dang tsha bas bskyed :
thong bu nya tsha gtor ba 'dra :
ma thub ral gri'i shubs phyungs bzhin :
bu gag dkar dang mngar gyis bskyed :
skya la bkrag med tha ma skrangs :
gang slong dang po'i zas kyis thu :
spyir du rigs ni gang yin kyang :
rkyen pa gdon gyis kha dog bsgyur :
bdud nag btsan dmar sa bdag ser :
klu sngo rgyal po dkar ba yin :
mo rigs dam sri skrangs mtha' dmar :
spyir du pho la mo rigs gnyan :
g.yas su zug na shin tu gnyan :
mo la pho rigs byung na gnyan :
g.yon du zug na gnyan pa yin :
ngos 'dzin gsal ba'i sgron me yin :
!
bcos thabs spyi dang bye brag gnyis :
spyi la sman dpyad zas spyod sngags :
sman la khong srung bsad bzhu bcad :
dpyad la bshal skyug bzhar ba gsum :
zas dang spyod lam sngags dang gsum :
phyi ma lhog pa'i skabs dang 'dra :
khong srung rgyud las smos pa bzhin :
bsad pa gu gul ru rta dang :
shu dag gser thig gre ba'i sman :   a ru ra /
bzhu ba rgya tshwa zi tshwa dang :
kha ru tshwa dang mtshur gyis 'ju :
bcad pa dpa' rgod dwa rgod pa :
rgya tshwa rdo sol a ru ra :
mi rus bsregs pa'i thal bas bcad :
bsad bcad bzhu ba gsum po yin :
bya thabs lce ni thur mas mnan :
sbu gu'i nang du sman blugs te :
che chung ran pa'i phu yis gdab :
thebs pas lkug pa'i gag pa sel :
'tshubs pas sing song gag pa sel :
mid pas lkog ma'i 'brum pa sel :
des kyang sel bar ma gyur na :
dpyad du kyong bus gag pa bzhar :
bsad bcad bzhu yi sman rgya gdab :
yang cig spogs pa'i dpyad mchog ni :
gag pa skyug las mi 'da' bas :
spyang tsher shu dag po so cha :
thar nu gu gul lde gu btang :
bskyugs pas gag pa 'joms par byed :
log gnon khrus kyi bya thabs la :
sna khrus lto khrus rnam pa gnyis :
yar gyi rdzong la shor ba la :
khron bu bong dkar gu gul gnyis :
sug pa ru rta mtshur skyur rnams :
dri chur sbyar la sna khrus btang :
mar gyi rdzong la bros pa la :
thar nu chu rtsa dur byid dang :
gnyen po sman btang sbyang bar bya :   ga bur rgyal blon gsum pa /
me btsa' stod du spyi gtsug dang :
bdud sgo smin ma'i mtshams su bsreg :
smad du rtse chung g.yas g.yon dang :
ol mdud ske yi ltong ltong bsreg :
bye brag tsha bas bskyed pa la :
rgyal blon gsum sbyor bsel du sbyor :
grang bas bskyed pa'i gag pa la :
shing kun spod nag dro ngar gdab :   dro bar sbyar /
e ma jo mo mkhar chen bza':
sman dpyad zas spyod sngags rnams kyis :
gso dka' gag pa'i nad sel nas :
'gro ba bde la 'god par shog :
gag pa las rnam par rgyal ba :
zhi sbyong sbrags ma zhes bya ba ma bas lhag pa'i bu :[ \u0f80]atsha :
!
rgyu gzer las rnam par rgyal ba bzhugs :
nyes pa rnam gsum gnyen po gsum :
rigs gsum mgon la phyag 'tshal lo :
nyon cig shes rab blo ldan ma :
nag po gsum bsgril thog gi mda':
rgyu la khyad par med mod kyang :
phog sa 'ben gyi tha dad de :
gnas kyis bsgyur bas mi 'dra 'byung :
dbye na dpag tu med mod kyang :
bsdu na rgyal bu rigs lngar 'dus :
phyi ru byung na lhog pa ste :
nang du byung na gag pa yin :
don la babs na gzer thung yin :
yan lag la babs byin lhog go :
snod babs rgyu gzer mtshan nyid la :
thog mda' snod kyi 'ben la phog :
rgyu gzer zhes bya'i nad de dar :
mi 'jigs srung brtag gso thabs bshad :
yod ni gcig las med pa las :
rigs ni rnam pa gsum du byung :
srung thabs phyi nang gsang ba gsum :
'khru mdog bcu dang nad rtags bzhi :
gso thabs rnam gsum lus mdor bzhag :
rgyas bshad rgyu gzer mtshan nyid ni :
mchin mkhris me yi rang bzhin te :
tsha ba thur du lhung ba la :
zas skom spyod lam   mi mthun pa /bud shing gis :
mkhris pa'i me 'bar rlung gis bskyod :
gnyan dang chu ser mkhris pa las :
rnam 'gyur ma snyoms khong gsum 'khrugs :
tsha ba'i me drod thang la lhags :
'od zer 'phros pas gzhan rgyud sreg :
de nas don dang snod la babs :
phal cher rgyu long gnyis la babs :
'khru ba bung chung yang yang 'khru :
'khru dus zug gzer shin tu che :
gnas kyis bsgyur bas 'khru mdog bcu :
snying dang rgyu ma klad pa khrag :
glo lod lbu ba dkar ser ljang :
mchin mkhris khrag nag rang mdog 'khru :
pho mtsher rtsam pa be'u snabs dud :
mkhal lgang she rul be'u snabs chu :
'dus pa nges med cir yang 'khru :
kha dog sna tshogs 'ja' tshon 'dra :
rigs gsum rlung mkhris bad kan gsum :
yang na gnyan dang tshad rlung gsum :
mdor na ming gi rnam pa ste :
de gnyis don gcig yin par bshad :
rlung nad klad chu 'dra ba la :
sgra dang ldan zhing lbu ba che :
mkhris pa dmar ser nya mig 'dra :
dud khu za khu dri ma che :
bad kan rtsam pa be'u snabs sam :
rgyab shal sha khu 'dra ba 'khru :
srung ba phyi nang gsang ba gsum :
phyi srung 'khor lo'i lag len dang :
nang srung zu gu gzhug pa dang :
gsang srung yi dam gtso 'khor bsgom :
brtag thabs rtsa chu 'khru mdog dang :
'byor 'brel dbang po'i sgo nas brtag :
bcos thabs sngon 'gro dngos gzhi rjes :
sngon 'gro smin bya dngos gzhi bcos :
tha ma rjes bcad lus zungs gso :
rtags la dang po phrum ser khyer :
me dang nyi ma mthong tshe snyogs :
mgo bo rkang tshigs na zhing khol :
pho long rgyu 'khrog 'ur sgra che :
rtsa chu dbang po'i sgo la brtag :
kha kha skom zhing dang ga 'gag :
rtsa ni 'phra phrem myur bar 'phar :
skabs su 'dar sdod gdon rtsa 'dra :
chu dmar dri dug rlangs pa che :
ku ya 'thug cing tsha ldog byed :
yang na mi ldog smug la gar :
mdor na bad mkhris chu dang 'dra :
'khru mdog spyi dang bye brag gnyis :
dang po rlung 'khru rtsam par 'khru :
sel la be'u snabs 'dres pa 'dra :
de rjes mkhris pa rgya bshal 'dra :
za khu dud pa shi rul 'khru :
de rjes bad kan be'u snabs te :
gnas dang nad gzhi sbyar nas 'khru :
bye brag gong du smos pas gsal :
dang po rlung la mig sprin dmar :
mig lpags mtho la rlung gi lce :
dmar rtsub skam la lud pa skya :
mkhris pa'i mig lce lud pa rnams :
dmar ser dud khu yung ba'i mdog :
bad kan mig lce dud pa gsum :
dkar sngo skya 'jam 'byar bag can :
gso thabs sngon 'gro dgos mi dgos :
gsar rnying dus dang sbyar ba gces :
zhag gsum tshun chad gsar pa ste :
zhag bzhi 'das na rnying pa yin :
sngon 'gro smin par ma byas na :
ma smin sbyong sngas gnyan mi chom :
lus la byer nas srog la rgyug :
ma tshos   'thor 'gro bas /lcags la tho brdeg 'dra :
de bas smin bya gnas su bsdu :
dngos gzhi gso bya gso byed dang :
gso thabs gnyen po rnam pa gsum :
gso bya don snod rnam pa bcu :
gso byed sman dpyad zas spyod sngags :
gso thabs spyi dang bye brag gnyis :
spyi la bcos thabs gsum yod de :
rgyab rten lha dang ma phral na :
'jigs pa'i 'phrang kha mi khegs pas :
gnyan gyi ri rgyal thog gis bsnyil :
brten pa'i grogs dang ma phral na :
nad kyi dngos po mi choms pas :
mkhris pa'i me dbal char gyis bsad :
yan lag 'grul thag ma bcad na :
myur bar srog la rgol srid pas :
tsha grang 'bros 'ded shes par bya :
bye brag nyes byed cham la dbab :
mtshang can dgra bo dmigs su gshor :
las kyi mtha' bsgyur zug gzer gcog :
nyes byed cham la dbab pa la :
stod du chu bo'i 'ol kha bsgyur :
bar du rgya mtsho gnas su skom :
mtha' ma rdzing gi 'ol khung bsal :
dgra bo dmigs su gshor ba la :
snying dang glo ba mchin mtsher me :
mkhal ma nges med phal cher chu :
me bzhi'i steng du chu bzhi phob :
pho long lgang pa rgyu ma chu :
mkhris pa nges med phal cher me :
chu bzhi'i steng du me bzhi spor :
rigs gsum kha 'dzin gnyen po brten :
tha ma rjes la gnyis yin te :
'byams drags nyen che gyen la ldog :
byang sems brtan la lus zungs gso :   kun gyi zhing sa zer ba 'dug
/rgyud dkrugs lung gcus gab pa rnams :
ston pa rdo rje'i thugs la gsal :
rgyal srid rang lus nor gyi dbyig :
bu dang chung ma phul la zhu :
gso bya'i yul dang 'phrad tsa na :
gso byed sman dpyad zas spyod bzhi :
rtsa ba gcig tu dril la bcos :
sman bla byon kyang de las med :
bdud rtsi zhi sbyong sbrags ma 'di :
ma 'ongs sems can rnams don du :
nga yis bkod do mkhar chen bza':
snying la chongs shig skal ldan ma :
'di lhag 'dzam gling gzhan dag na :
'di las zab pa yod re kan :
rigs kyi bu mo mkhar chen bza':
rta mchog rol pa'i thugs la ltos :
'chi med bdud rtsi bum pa las :
rgyu gzer las rnam par rgyal ba'i zhi sbyong sbrags ma zhes bya ba :
ma bas lhag pa'i bu yi rtsa ba :[ \u0f80]atsha :
!
'brum bcos bdud rtsi'i srog ster bzhugs :
thams cad mkhyen pa la phyag 'tshal lo :
rgyas dang zhi dang drag po yis :
'gro ba'i don mdzad rigs gsum la :
bdag nyid gus pas phyag 'tshal lo :
o rgyan pad+ma bdag 'dra yis :
'gro ba nad las skyob pa'i phyir :
gdams ngag zab mo 'di gsungs so :
snyigs dus nad ngan dar gyur nas :
'dzam bu gling pa'i bdud du 'ongs :
gces pa 'brum bcos gdams pa ni :
byams sprin rdo sku'i 'og tu sbed :
snyigs dus nad ngan dar ba'i tshe :
las can gcig gis thon par shog :
'brum bu bcos pa'i thabs la ni :
rgyu rkyen brtag pa rigs dang dbye :
bcos thabs log gnon srung ba dang :
rnag pa skam dang 'brum rjes bsrub :
tha ma rdzas gcod phyir mi ldog :
rgyu ni khrag dang chu ser dang :
rus nad tsha ba gnyan 'dres yin :
rkyen ni mi gtsang gnyan dang 'dres :
rtags ni sha dang rus pa khol :
mgo na phrum ser dpyi rked na :
skyug cing dang ga 'gag pa na :
rigs ni dkar nag gnyis su 'dus :
dbye na bdun du 'dod pa 'o :
bcos thabs dang po thang gis 'phul :
'phul thang smin byed 'bras bu gsum :
mkhris pa hong len tig ta btang :
gsod byed ru rta ba sha ka :
zhag gsum bar du btang bar bya :
'brum pa byung tshe dkar nag gnyis :   tsan+dan gnyis zhes pa'ang snang /
gi wang bsil gsum gul nag btang :
tshad pa che na ga bur btang :
des kyang ma thub 'brum leb na :
thod bdar ldang ros gla ba btang :
don snod kha 'dzin btang ba gces :
gu gul dkar nag thal kar dang :
mu zi chang sbyar 'khyor gang btang :
de ni khong 'phul gdams pa yin :
log gnon re log byung ba na :
rang shi'i /   thod bsregs thal ba 'jim nag dang :
gu gul gla ba ga bur rnams :
zho'am chang sbyar log gnon yin :
rnag chur thal kar so ma ra :
spos dkar sug thal chu rtsa dang :
tshos thal mar sbyar bskus las skam :
rnag pa skam pa the tshom med :
'brum rjes bsrub pa bum chus bkru :
snum sbang sug pa spos dkar byugs :   dri chus /
'bri mog   ra tshil la sbyar /byugs na sha mdog legs :
rjes gcod sman bsring nyams brtan par :
kha zas spyod lam bsrung bar bya :
des ni log nas 'ong mi srid :
mig la gla chu skyer chu byug :
gre bar gla rtsi ra khrag dang :
big pan dag gis gcad par bya :
chu sor rgya tshwa lcam pa btang :
srung ba gu ru'i thugs sngags dang :
rdzas la sran nag gla rtsi dang :
shu dag mu nag shing kun dang :
srung sngags bzlas la gdags par bya :   srog sngags /
d+har du nan shA ya phaT phaT:
srung sngags /
raM shi khas rgya karma b+ha d+hi su tha rbad rbad ha ra b+ha ma ra tsa dur rbad rbad :
srog sngags lugs gcig la /
oM ma ra b+ha tra swA hA:
srung ba'i mthar thug dam pa yin :
o rgyan pad+ma bdag 'dra yis :
'brum bcos bdud rtsi srog ster 'di :
byams sprin rdo sku'i 'og tu sbed :
las can gcig dang 'phrad par shog :
gces pa'i snying gi shog dril bya ba :
shin tu zab pa'i gdams pa \u0f80atsha :
byams sprin rdo sku ma'o :
zab rgya rgya rgya :
!
'brum bu gtar gas bcos pa bzhugs :
'jam pa'i dbyangs la phyag 'tshal lo :
'di la na lugs gsum yod do :
dang po :
mgo bo na zhing sna khrag 'ong :
mig la 'brum pa dag kyang 'ong :
gre ba na zhing 'gags pa yin :
de la dpyad ni 'di 'dra shis :
gser mdung sna rtse lce rtsa dang :
rkan rtsa mchu rtsa gtar ba'o :
gnyis pa :
ro stod na zhing lud pa khrag tu 'ong :
ru thung glo rtsa snying rtsa drug 'dus gtar :
gsum pa :
rgyu ma na zhing rgyu zhabs gzer :
smad du gzer cing 'khru ba na :
long rtsa byin gzhug yob chen gong yang gtar :
de rnams kun la sman pa gzhan dag kun :
mgo gzer stod gzer rgyu gzer gsum :
nad gzhan dag ni yin nam zer :
de ni ma yin 'brum pa rang gi na lugs so :
'brum pa gtar ba'i man ngag 'di :
bdag 'dra pad+ma 'byung gnas kyis :
phyi ma'i don du yi ger bkod :
las can gcig dang 'phrad par shog :
'brum pa gtar gas gso ba'i yan lag :
ma bas lhag pa'i bu \u0f80atsha :
!
beg ge   ming gzhan rtsa ge'ang zer /las rnam par rgyal ba'i gdams pa bzhugs :
na mo gu ru :
nyon cig jo mo mkhar chen bza':
beg ge'i nad las rnam rgyal ni :
gnyan tshad chu ser nad yin pas :
ngos 'dzin pa dang bcos pa ni :
phal gyis ma shes log bcos nas :
glo snying la babs gre 'gags 'chi :
de yi bcos thabs 'di lta ste :
cha gnyis /   btsan dug gcig /   ra dug cha bzhi /   shug tsher ba :
mu zi   thun phyed /gu gul shu dag dang :
dngul chu lo brgyad chu la sbyar :
gla ba   bag tsam /bdud rtsi shing kun dang :
thun gsum ril bu   sran ma tsam /lnga bdun btang :   gnyan sod chu ser phyi phul /
de nas 'jam pos sbyang bar bya :
bsil gsum gu gul bdud rtsi ni :
chu la sbyar la lto stong btang :
chu bur ma thon mar gsar ni :
'khyor gang 'khyor do khad kyis btang :
gre ba skad 'dzing 'gags pa la :
ra khrag dron mo bag re btang :
skam du ra sha'i tshod ma btang :
de yis gre ba'i nad las grol :
beg ge'i nad las rnam par rgyal ba zhes bya ba :
ma bas lhag pa'i bu :[ \u0f80]atsha :
!
bdud rtsi bum pa'i lag len bzhugs :[ \u0f88\u0f88\u0f88\u0f88\u0f88\u0f88 ]oM ma Ni pad+me hU~M:
'gos pa'i nad las skyob pa'i lha :
rtag par brtse la phyag 'tshal lo :
nyon cig jo mo mkhar chen bza':
cog 'gyel nag po gsum bsgril la :
bcos thabs rnam pa gsum yod de :
gnyan dang tshad pa rlung du bcos :
dang po gnyan gyi ri bo bsnyil :   dpa' bo drug gis /
bar du tshad pa'i me dbal bsad :   bsil chen drug gis /
tha ma zas dang spyod lam bcos :   lus zungs gso /
gnyan gyi ri bo bsnyil ba la :
rgyal po gdan las phab nas su :
gzhung bzhin sman gyis bcos pa dang :
nad rigs ngo yi bzung nas su :
gyen po thus su btu ba dang :
sgyu lus dum bur gtubs nas su :
lde thung gar babs bcos pa'o :
rgyal po gdan las phab nas ni :
gzhung bzhin sman gyis bcos pa la :
ltag tshan rgyal pos bcos pa dang :
dpa' tshan blon pos bcos pa dang :
rno myur 'bangs kyis bcos pa'o :
bcu sbyor rgyal pos bcos pa ni :   'di nad byings che la brtul ba gcig byung na btang /
sman chen ra dug shug tsher ba :
spru nag shu dag ldong ros dang :
gla ba gu gul stag sha ba :
ga bur gser mdog sha chen te :
rgyal blon 'bangs dang bcas pa yis :
nag po'i phyogs rnams 'joms par byed :
dgu sbyor blon pos bcos thabs ni :   'di nad byings che la rno ba gcig byung na btang /
btsan dug ra dug shug tsher ba :
mu zi gu gul shu dag dang :
gla ba shing kun bdud rtsi ste :
dpa' bo dgu yi sbyor ba yis :
nag po'i phyogs rnams 'joms par byed :
drug sbyor dmangs kyi bcos thabs ni :   'di nad byings chung la kha rno ba gcig byung na btang /
bong nag gul nag mu zi nag :
shu dag nag po shug tsher ba :
rtsi gnyis   gla rtsi shing kun /dom   brag zhun /dang bcas pa ni :
rno myur drag po drug sbyor ro :
nag po'i phyogs rnams 'joms par byed :
rgyal po gdan las phab nas su :
gzhung bzhin sman gyis bcos pa'o :
!
nad rigs ngo yis bzung nas su :
gyen po thus su btu ba ni :
me chu sa rlung 'byung bzhi la :
gnyen po brang sprod gtong ba ste :
sa me tsha ba bsil du bcos :
chu rlung grang ba drod du bcos :
'byung ba rlung gi rigs la ni :
rna ba 'ur la mgo bo 'khyoms :
zas la drod chung gnyid med na :
sman chen ra dug shug tsher ba :
gla ba gu gul a ru ra :
sha gsum mi sha sbal sha sbre mo'i sha /dzA ti shu dag rnams :
shing kun chu la sbyar la btang :
'byung ba chu yi rigs la ni :
kha sna rlon la lus drod chung :
ro smad rus pa khol 'khyug na :
sman chen ra dug shug tsher ba :
spru nag mu zi shu dag dang :
gla ba gu gul shing kun dang :
sha gsum   mi sbal sbre mo /rgyal blon rgya tshwa rnams :
brag zhun chu la sbyar la btang :
'byung ba me yi rigs la ni :
kha sna skam la skom dad che :
gnyid chag tsha ba drag po skyes :
ra dug bong dkar gser mdog dang :
gu gul kyi lce gser me tog :
ga bur rgyal   gur gum /blon   gi wang /gsum pa   a ru ra /dang :
shu dag ru rta gang tshogs rnams :
thar nu chu rtsa ba tol /   brag zhun chu la sbyar ba btang :
'byung ba sa yi rigs la ni :
gnyid chag lus lci shes pa nyog :
nyal snying 'dod la kha kha na :
ra dug shug tsher spru nag   shu dag zer ba gcig 'dug /dang :
gser gyi me tog dug mo nyung :
spang rgyan khron bu ba le ka :
shu dag gu gul gser mdog rnams :
gi wang brag zhun chu la sbru :
khong du btang bas gnyan tshad 'joms :
nad rigs ngo yi bzung nas su :
gyen po thus su btu ba'o :
!
sgyu lus dum bur gtubs nas su :
lde thung sman gyis bcos pa ni :
gdugs   mgo bo /nas 'khor lo'i   rkang pa /bar dag tu :
'byung ba tsha grang ma snyoms pas :
bye brag khol bu'i zug skyes na :
mgar ba nag po'i lag cha bzhin :
gnyen po'i sbyor ba 'di lta ste :
klad gzer skyes na gu gul btang :
gang 'khyug rtsa la spra ba bzhag :
nad ro phye ba'i dugs kyang bya :   sbang ma'am phye bsros la dugs bya /
ro stod mdun rgyab gzer ba 'am :
tsi'u thung ngu zug skyes na :
glo snying gnyis la shor ba yin :
ga bur rgyal blon gsum pa btang :
snying khong mi bde mchin gzer 'ong :
skyug cing dang ga mi len na :
mchin pa'i yul du babs pa yin :
sngon du gur gum mchin rtsi btang :
brkyang bskum mang zhing smre sngags 'don :
sa do chad pa ltar byed na :
mtsher pa'i yul du shor ba yin :
gser gyi me tog grang thang btang :
gi wang tig ta la sogs dang :
mkhris sna gang yod shis pa yin :
gnyid chung sems skrag tshig pa za :
skabs su rgyal 'bog rtsa 'thul na :
rlung zug skyes pas sha gsar dang :
sre long pa dang wa gdong pa :
rus pa'i thang yang shis pa yin :
khong smad sbo zhing grang gyur te :
grang ba'i nad du ngos zin na :
bye ma bag tsam bsres la bdug :
phye dud sna phug lus la bdug :
sgyu lus dum bur gtub nas su :
lde thung sman gyis bcos pa'o :
!
gnyan gyi ri bo bsnyil ba yis :
tshad pa rang zhir choms nas 'gro :
gnyan gyi ri bo bsnyil ba'o :
!
gal te nad gzhi'i bye brag gis :
gnyan sod tshad pa ma choms na :
tshad pa'i me dbal bsad thabs la :
rnam pa bzhi ru shes par bya :
drag po me yi tshad pa dang :
mgo phur sa yi tshad pa dang :
stong pa rlung gi tshad pa dang :
rnying pa chu yi tshad pa'o :
ro stod tsha ba rgyas pa'i yul :
glo dang bsdongs nas khol bur gzer :
grang 'dar khyer cing lus mi thub :
dang ga mi bde mgo bo na :
de la star bu cu gang dang :
gi waM skyu ru rgya skyegs dang :
hong len gangs chus phul la btang :
zhag gsum bar du de ltar bya :
drag po me yi tshad pa sel :
mgo yibs sa yi tshad pa ni :
rkang lag khol zhing dpyi rked na :
kha mngal lce ser dang ga 'gag :
snga dro bde zhing phyi dro thu :
de la sle tres 'bras bu gsum :
ba le ka dang ba sha ka :
chu gtsang dag la bgrung la btang :
des kyang sel bar ma gyur na :
gi waM cu gang gur gum dang :
ru rta bong nga dkar po lnga :
snga dro phyi dro gam phyir btang :
mgo phur sa yi tshad pa sel :
stong pa rlung gi tshad pa ni :
rna ba sgra 'byin mgo bo 'khyom :
tho rangs phyi 'phred grang 'dar byed :
zas drod chung zhing gnyid mi khug :
skom dad chung zhing chu mdog   sngo'am /dkar :
de la bcud kyi so pa gzug :
chang phul phyed re'i so pa btang :
gnyid dang drag shul rul sungs spang :
stong pa rlung gi tshad pa sel :
rnying pa chu yi tshad pa ni :
mgo na tshigs gzhi yan lag khol :
sna gong zil pa chags pa dang :
mig rtsa dmar zhing tsheg pa dang :
lud pa sla zhing gnyid mi khug :
sha sngo ba spu log pa la :
rgya skyegs shing bu'i thang btang la :
dgong ka'i dus su rngul 'don bya :
chu tshan rlangs pas sna 'dren bya :
sngas ni mtho ba dag la dbab :
ji ltar rngul kha sra snyi yis :
lug re bsha' ring byibs la bzhag :
des kyang phan par ma gyur na :
hong len dang ni skyu ru ra :
ka ko la dang li shi dang :
ru rta dang ni rnam pa lnga :
thang du byas la btang bar bya :
des kyang phan par ma gyur na :
blon po hong len   skyu ru ra dang dur byid /grang bshal btang :
des ni mi phan gcig ma mchis :
gnyan du ma zad tshad rigs kun la phan /   bdud rtsi lta bu'i sbyor ba yin :
de ltar tshad pa'i nad rnams la :
ra dug pa dang brag zhun dang :
gu gul dpa' ser sman bzhi bsre :
bsil sman gnyen po sbrags mar 'gyur :
tshad pa'i me dbal bsad pa'o :
!
tha mar zas dang spyod lam ni :
ngal dub log pa'i spyod pa spang :
'tsho ba ngan spang bzang po bsten :
de yang tshad ldan mkhas pas dpyad :
nad drag lus po ma sos na :
skyon can nad du   grang ba'am rmu chu sogs /song dogs yod :
de phyir sha mar bcud ldan bsngags :
mkhas pas na ba log dogs bya :
'chi med bdud rtsi bum pa las :
'chor ba med pa'i sman dpyad 'di :
spel ba'i gnas med sa la sba :
snyigs ma'i dus su babs pa'i tshe :
dpe 'di nyid dang 'phrad par shog :
'chor ba med pa'i sman dpyad 'di :
khyad par 'phags pa'i lag len yin :
bdud rtsi bum pa'i snying po \u0f80atsha :
sman de rnams skya nad kyi dus su thengs na :
'chi mi srid rkang thung :
dngos gzhi don la bzung nas 'dug na :
sman bung che ba dus myur bar btang :
sos 'gro rkang ring :
'chi ltas tshang nas 'dug na :
'dom stod bdud rtsi chen po bungs cher btang :  ste 'tsho dka'o //
rtogs pa dang ldan zhing lha'i nga rgyal dang ldan pas bcos so :[ \u0f80]atsha :
bdud rtsi bum pa'i snying po lag len gsal ba'i sgron ma'o :
e ma ho :
gso thabs med pa'i sman pa de :
lag rdum brag la 'dzeg pa 'dra :
des na 'di la gces par zungs :
zhes gsungs so :
yang gsang sbas mdzod gnad kyi gdams pa'o :[ \u0f80]atsha :
!
srog ster chen po'i gyad bzhugs :[ \u0f88\u0f88\u0f88\u0f88 ]kye ho :
rnam dag sku mnga' bai DUr+ya :
gzugs bzang gser gyi lhun po 'dra :
mtshan dang dpe byad 'bar ba'i sku :
sman gyi bla la phyag 'tshal lo :
lnga brgya dus kyi tha ma la :
ha la cog 'gyel zhes bya ba :
shin tu ma rungs 'jigs pa'i nad :
'dzum bcas ltag dgyed so gtsigs na :
na longs med par dbugs dang bral :
glo bur nad kyis srog bcad nas :
gdon bgegs 'byung po 'khyus zhes zer :
srog gcod mkhris pa gnyan gyi rigs :
rlung gi rtar zhon srog rtsar rgyug :
don snod klad mgrin gnyan sar babs :
'di ni spang la me mched bzhin :
'gos sla 'chi skyen gso ba dka':
gang byung sa der mi thog gcod :
'dzam bu gling gi bzhi gsum 'joms :
thos pa tsam gyis 'jigs skrag sngangs :
dran pa tsam gyis 'dar zhing 'khrugs :
skyi sha 'bung zhing mi bzod pas :
de dag bcos thabs khyad par can :
rgyal sras /   pad+ma'i mgul gyi bum pa nas :
srog ster chen po'i sbyor ba bshad :   pa yin pas mi la gsang bar bya /
spyi rgyu ma rig 'khrul 'khor las :
rdul dang mun pa snying stobs byung :
nye rgyu rlung mkhris bad kan gsum :
phal cher ma snyoms lus zungs 'khrugs :
khyad par chu ser thogs med 'khros :
dug can srin dang ngan khrag rgyas :
lus zungs dri mar bcas pa g.yo :
stod du gzer thung glo tshad byed :
bar du rtsar rgyug mkhris par byed :
smad du rgyu gzer rims su byed :
de yang   nad de /ma nges ci yang byed :
phal cher rgyal blon rnam gsum la :   mchin pa glo ba mkhris pa /
babs pa mang ba kho bos mthong :
de rkyen bsil sman tshad lhag 'das :
ma 'phrod log pas snga ma bskyed :
spyod dman nad 'jug lhag par gdon :
log pas gnyan du gyur pa yin :
gsum du 'khril nas   gnyan dang tshad pa rlung /gcig la zhon :
lus srog dbugs la 'jab par byed :
rtsa ni ma smin 'phra mgyogs g.yo :
smin nas mgyogs rgyas grims par 'phar :
'di ni dpyod pa yul rig yin :
'tsho 'chi'i la shan rtsa yis dbye :
chu mdog dmar ser rlangs pa che :
dri mnam cha log smug la gar :
'on kyang gcig pur ma nges te :
rgyas tshad dkar sngo rtags dang ldan :
rlung ches dkar sngo 'khrul gzhi 'di :
srid sde gzan la babs sam blta :
gdon 'dzin ldog pa'i dus su brtag :
mig sprin gzi mdangs lce so sen :
bshang gci mthil bzhi skra 'dab ser :
shed chung sha 'bros lus stobs shor :
kha shu mig rgod brkyang bskum mang :
lus tsha dri mnam skom dad che :
'di rnams mthong ba yul rigs yin :
rmi lam nyog mang snying mi dga':
bying zhing spro ldang na zhing 'khyug :
sha na lus rtse phrum ser khyer :
'khru skyug lus tshad dri ma mnam :
mdog nag gzugs thung gzi brjid che :
thos pa sgra rigs spyi rtags yin :
klad babs mgo na shes pa rmongs :
kha lab dran nyams dri chu 'chor :
grer babs skad 'gags zas mi thar :
ngar lhag mgrin pa lag pas 'brad :
srog rtsar babs na shes pa 'khrul :
mig dmar khus 'debs mkha' la lta :
lag nom rdul sel mthang ka 'dzin :
so 'tham lud pa dud khur 'ong :
snying babs 'dar sngangs dbugs kyis 'degs :
mchan 'og nu mchin sog dbrag gzer :
myos shing dran nyams lus bskyed dka':
smra 'khrul lud pa skya sob 'ong :
glor babs dbugs thung glo rtsa 'bur :
brang rgyab gzer zhing glo snying 'phar :
sbrid pa mi thon skad 'dar 'tshor :
glo bar lud pa khrag tu 'ong :
mchin babs byad kyi /   mdog smug g.yas su gzer :
stod rgyangs mchin khri 'khor zhing na :
rngam rgod zas 'gags tsha ba che :
khrag 'dzag mig dang lud pa ser :
mtsher babs rtsibs thung g.yon du gzer :
rgyu long sbo 'khrog pho ba rdzing :
rkang lag mi tshugs yan lag sbrid :
lud pa kham nag smug ser 'ong :
mkhal babs mkhal khung rked pa gzer :
rgyu long sgra 'byin skyig bu 'dren :
rkang pa bshal cing rna ba gzer :
tshon   kha dog sna /tshogs kun gyi lud pa yin :
mkhris pa'i gnas su babs pa yis :
kha lud mchin pa'i khrag dang 'dres :
rlung gis sna drangs rtsa ru khrid :
zug che rngam brtsegs sgo bzhi ser :
long du babs pas zungs mkhris 'khros :
gnas 'gyur 'phel bas rgyu mar 'das :
rtsa rgyud 'phra grims rgyu long 'khrog :
khrag 'gong 'dra la 'khrul zhing gzer :
pho long   pho khar zer ba'ang 'dug /gzer zhing na   bun /ltar ldang :
'bu 'gro 'dra zhing pho khar gzer :
yang na zas ma 'phrod pa 'dra :
zas zos na zhing 'khru skyug 'byung :
lgang par babs na chu kha snyi :
yang na sra zhing rtsa sbubs tsha :
rgyu zhabs mi bde rked pa na :
drod dugs byas na phan snyam byed :
stobs chen mkhris pa'i rta la zhon :
rlung gis kha sgyur rtsa ru rgyug :
kha lud gnas 'gyur mkhris pa'i rims :
sha ser mig ser rtsa rgyug yin :
khyad par gsang ba'i rtags drug ni :
gnam la gnyan pa'i nyi zla la :   mig gnyis /
gza' chen khro bo bkyes ma bkyes :   rtsa ris dmar po thur la 'ong /
pu ri srin po'i rgyun lam la :
'chi bdag jag pa chas ma chas :   srin lag gi rtsa drag tu 'phar /
ri bo brtsegs pa'i dang po la :
gnam lcags 'khor lo brgyab ma brgyab :   an stong dang po na'am skrangs /
stod khab dngul gyi me long la :
g.ya' bral btsa' yis khyer ma khyer :   sog pa'i steng du sha khra 'ong /
pad+ma dar gyi dbang po la :
bdud kyi thig chen   steng 'brum dkar po /btab ma btab :   lce zhabs nag thig 'ong /
dri sgra 'dzin pa'i rtse mo la :
mdog gnyis so pa btsugs ma btsugs :   sna dang rna ba'i rtse mo nag por 'gro
/gong gi rtags /   gnyis gsum bya gtong 'tsho sla ba :
bzhi lnga yin nges thob sha bya :
drug tshang la 'das rang sa bzung :   mi sos pa /
khyad par gsang ba'i brtag thabs yin :
phyi nang gsang gsum brtag thabs 'di :
mi 'gyur ngos 'dzin gsang ba yi :
brtag pa 'phrul gyi me long yin :
bcos thabs gnyan dang dbral ba la :
bsdu bsad sbyong ba rnam pa gsum :
sdud pa nor bu sbur len 'dra :
gsod pa gshed mar go btang 'dra :
sbyong ba bdud rtsi'i chu rgyun 'dra :
dang po rnam rgyal   yang na a ru ra dang btsod rgya skyegs /dmar po gnyis :
phag brun tshwa la stag sha ba :
sle tres thang btang   gu gul kyang btang /don snod bsrung :
ma smin smin byed byer ba sdud :
de rjes ba zal 'o ma la :
ka ra btab   mngar gsum mthe bong tsam re /btang nges par bsdu :
sdud pa nor bu sbur len yin :
gsod byed   bong nga /rnam rgyal   a ru ra /ma gi ta :  gla rtsi /
'dzin pa   ra dug /lhog dug   stag sha /'dre yi bdud :   gu gul /
rus chen   ru rta /phud bu   gser gyi phud bu /gser rtsi   gi waM/dang :
me tog   gser me /'dzim   bong nga /dkar dug   mo /nyung tig :   tig ta /
dar shug   shug tsher /brag   zhun /bcud mi bskyod   lo brgyad chu /sbyar :
lde gu ril bu ci rigs pa :
thu rngub rbad khaM khyur :
'bru lngas byin rlabs gnyen po mchog :
drag po kun 'dus sbyor ba yin :
sbyong ba rgyal po   chu rtsa mtheb tsam /blon po   thar nu phyed tsam /dang :
btsun mo   shu dag ril ma tsam /'bangs   mi sha sbre sha mtheb tsam /dang pho nya   dur byed ril ma tsam /dang :
dpa' bo   ra dug sran tsam /drag po   bong nga sran tsam /gtum po   re lcags mtheb tsam /dang :
gshed ma   stag sha tshom cig 'dre gsod   gu gul ril ma tsam /dri yi rtsi :   gla rtsi dri thon /
gnyen po   a ru ra dang /rdo bcud   brag zhun mtheb tsam /a byag   tshom po gcig /pa :
yon tan rgyas pa'i chu yis dbul :   lo brgyad byis pa'i chu /
ril bu sran ma 'bring po tsam :
thun tshad nad gzhi lus zungs sbyar :
bdud rtsi chen po'i sbyor ba   slob dpon pad+mas gsungs pa'i zab khyad can /yin :
gnyis pa sdong zla bsad pa ni :
mkhris pa che na rnam rgyal btang :
mkhris pa dang bsdongs na lugs gsum :
kha lud gnas 'gyur rtsa rgyug go :
bcos thabs kha lud kha sdom dang :
gnas 'gyur gnas su gzhug pa dang :
rtsa rgyug mkhris pa'i 'phrang kha dgag :
dpung bzhi'i sbyor ba gcig tu dril :
drang srong rnams kyi dgongs pa yin :
nam gung nyin gung thun cher btang :
tshad pa dang bsdongs mig rtsa dmar :
rtsa rgyas chu dmar lce mchu skam :
chu mdog dmar smug bkrag mdangs che :
de la blon po gi wang gi :
sbyor ba yan lag bcu pa bsngags :   gi wang cu gang gla ba ba sha ka tig ta hong len ba le ka bong dkar tsi tra ka brag zhun no //
tshad stobs che na blon po mchog :
rlung dang bsdongs na rtsa stongs rgyug :
mig sprin dmar la mig dbang mtho :
lce ni dmar rtsub   yang na nag la skam pa /rna ba 'ur :
drod chen   ldang dub 'ong /gnyid yer skabs su 'dar :
rlung khrag 'thabs pa'i tsha ba yin :
de la rtags kyi so pa   sre long khu ba /gzug :
bya gtong byung na srid sde sbran :   sre long ba'i khu ba la dzA ti btab la btang /
des kyang rlung tshad ma choms na :
de la rgyal po big pan gyi :
sbyor ba bsngags pa kho bos mthong :
ngan byed mtshang can gyad kyis   yang na bong nga ra dug pa gu gul mi sha dzA ti shing kun sbyar ba'i ril bu bag re btang /gcun :
bad kan dang bsdongs   sgog skya slang ngar du ba ma shor ba bsregs pa'i thal ba bzang drug dom mkhris chang gis dbul /lus po lci :
dang ga mi bde lu ba dka':
rtsa bying spyan sngo chu skya lce :
skya 'jam rlon la skad mdangs shor :
de la 'bras gsum ma nu dang :
'u su cong zhi'i phye ma btang :
spang rgyan gsum pa'i thang gis dbul :
glo dang bsdongs nas glo chung 'bud :
lud pa mi gtsang glo rtsa 'khyug :
de la cu gang li ga dur :
sro lo a krong ru rta mngar :
rgya skyegs btsod khu sbyar la btang :
lud pa 'gyur du ma 'dod na :
'phrul 'khor chen po'i sbyor ba   bsil sman dang sbrags /bya :
srog ster chen po'i gyad chen 'di :
bum pa 'degs pa'i gyad cig yin :[ \u0f80]atsha :
!
rab gnas bdud rtsi'i sman sgrub bzhugs :[ \u0f88\u0f88\u0f88\u0f88\u0f88\u0f88\u0f88\u0f88 ]sman bla rgyal ba rigs gsum la :
mtsho skyes rdo rjes phyag 'tshal lo :
snyigs dus sems can mi lus la :
nad mtshon mu ge'i gdon gyis gzir :
sde brgyad kha rlangs dug gis myos :
'di la lhag par mi gzigs na :
rgyal ba'i thugs rjes ci zhig bya :
nyon cig jo mo mkhar chen bza':
skye ba bdun gyi sring gcig ma :
'gro ba drug gi ma gcig ma :
gab pa gter gyi yang snying 'di :
lag len gsal ba'i sgron me yin :
ma bas lhag pa'i bu chen yin :
yang gsang sbas pa'i dkor mdzod yin :
mkha' 'gro drug gi snying khrag yin :
bum pa 'degs pa'i gyad drug yin :
zug rngu 'byin pa'i skam pa yin :
btsal ba sla la sgrub pa myur :
nye bar 'khor la snying thag nye :
khyab pa che la nus pa rno :
rgyab ri bzang la blo gding che :
seng ger 'brug skad 'don pa ltar :
nyam nga bag tsha med pa yi :
bka' srung mthu chen dgu la bcol :
gnyer kha jo mo khyod la gtad :
lan gcig dgos pa'i dus babs tshe :
pha nor bu yis len pa ltar :
'od kor rma bya'i mdongs can zhig :
shar gyi phyogs nas 'ong gi gtod :
de yis las can gcig la byin :
snod ldan gcig nas gcig brgyud la :
nad rims rgya mtsho skem par shog :
snod min rnams la sa ma yA:
'chi med bdud rtsi bum pa yis :
nad gdon bsrung dang zhi bya'i phyir :
rab gnas bdud rtsi sman sgrub la :
sngon 'gro dngos gzhi rjes gsum mo :
dang po gtsang ma'i khri steng du :
gtan pa dang ni gtun bshams la :
'byung ba rim brtsegs seng ge'i khri :
nyi zla pad+ma'i gdan steng du :
bcom ldan sman bla dbus su bzhugs :
sras mchog brgyad   mtshan brgyad /kyis phyogs mtshams   gzhan yang byang chub sems dpa' gnyis /
gnod sbyin gyi sde dpon bcu gnyis /
gtsang ris kyi dpal mgon bdun cu rtsa lnga sogs /gtams :
bla ma yi dam dkon mchog lha :
dpa' bo mkha' 'gro chos skyong rnams :
steng 'og phyogs mtshams gur du phub :
sems bskyed skyabs 'gro tshad med bsgom :
mchod bshams bgegs bskrad mtshams gcod bya :
de rnams sngon 'gro sta gon no :
dngos gzhi khrol bu phye ma dang :
ril bu'i sgrub pa rnam pa gsum :
kun la lhag pa'i nga rgyal bskyed :
sman ni so so rang rang gi :
lhar bskyed de yi steng du yang :
ye shes sems dpa' spyan drangs la :
mchod bstod gsol ba gdab par bya :
ye shes pa las bdud rtsi yi :
chu rgyun dam tshig pa la thim :
de las bdud rtsi sman la thim :
sman rnams bdud rtsi'i ngo bor bsam :
de ni khrol bu'i sgrub pa 'o :
de nas phye ma'i sgrub pa ni :
rnam pa sman du 'dug pa la :
ngo bo bdud rtsi'i rang bzhin no :
gtan gtun mkha' gsang nang du brdung :
yang brdung 'gros kyi rang bzhin gyis :
dkar dmar thig le dbyings nas phab :
dam tshig pa la ye shes bstim :
de la dzapa? bstod mchod pa 'bul :
de ni phye ma'i sgrub pa 'o :
de nas ril bu'i sgrub pa ni :
'dam 'thag byas la nyi zla yi :
gzhal yas khang du dam tshig pa :
bskyed la ye shes dgug gzhug bstim :
dbang bskur rab gnas mchod bstod bya :
bkra shis tshigs bcad smon lam btab :
de ni ril bu'i sgrub pa 'o :
phyogs bcu'i dus gsum bde gshegs dang :
bla ma yi dam lha tshogs dang :
sangs rgyas byang chub sems dpa' dang :
dpa' bo DA ki khro tshogs dang :
mthu stobs gzi brjid ldan rnams kyis :
sman rnams bdud rtsir byin gyis rlobs :
nad gdon bar chad zhi bar mdzod :
skyabs dang dpung gnyen mdzad du gsol :
bza' ba dang ni 'dzin pa yis :
bsrung ba dang ni nad thams cad :
'joms pa'i gnyen po mchog gyur cig :
ces smon lam gdab bo :
gsum pa rjes kyi bya ba ni :
rnam pa   tsha grang gnyen po rang rang gis 'joms /lha yi rang bzhin te :
lus la bcang zhing srung sngags bzla :
ma 'gom mi lag mi brgyud par :
sna ru bdug cing gnas lngar byug :
rdo rje khrab ring sngags dro gong brgya'am nyi shu rtsa gcig bzla /   khong du btang bas nad gdon 'joms :
nad gdon dag gis mi tshugs te :
rang lus rdo rjer gyur pa 'o :
nad pa dag la gtong tsa na :
sman gyi mnga' bdag gu ru la :
rnam pa sman blar bsgoms byas la :
sman pas lha dang bdud rtsi gnyis :
lag tu blangs la shis pa brjod :
de nas gso bya gso ba po :
mi dmigs rgya yis   stong nyid ye shes kyis /gdab par bya :
de la phul ba'i yon tan gyis :
gu ru dkon mchog mnyes par bya :
sdug phongs rnams la sbyin gtong bya :
de ltar byang chub sems bskyed nas :
gso dpyad 'gro don byas gyur na :
rang gzhan gnyis ka'i don 'grub 'gyur :
'chi med bdud rtsi bum pa dang :
bdud rtsi rba klong 'khyil ba yi :
sman sbyor gang dang gang byed kyang :
sman rnams rigs gsum mgon po dang :
sman bla yab yum bdud 'dul   gu ru yab yum bdud 'dul /bskyed :
khrol phye ril bu /   sgrub pa gong bzhin shes par bya :
gting nas mu cor smra ba dang :
gzhan smod rang bstod che ba dang :
snying rje dam tshig med pa dang :
zas dang nor phyir mi gtang ngo :
slob dpon bla mar 'dzin pa dang :
gdams ngag bdud rtsir mthong ba dang :
zas dang nor gyis mnyes byed pa :
de lta bu la sbyin par bya :
bdud rtsi sman gyi sgrub pa :
rigs gsum mgon po'i bcud phyung ba :
mkha' 'gro gsang ba'i snying khrag gi gyad do :
sman bla :   a ru ra /
sman chen /   gu ru yab   gla ba /yum :
thugs rje chen po :   shu dag
/many+dzu shrI:   gi wang /
gsang bdag :   gu gul /
rta mgrin :   shing kun /
bdud rtsi 'khyil ba :   mu zi /
sgrol ma'o :   chig skyes /
khams kyi dpe rgyun las so //[ \u0f80]atsha :
!
yang gsang srog gi ka ba bzhugs :[ \u0f88\u0f88\u0f88\u0f88\u0f88\u0f88\u0f88 ]skyob pa sangs rgyas sman gyi bla :
bai DUr+ya la phyag 'tshal lo :
lnga brgya dus kyi tha ma la :
snying dang 'dra ba dgrar langs nas :
rgyal khrims gser gyi gnya' shing chag :
blon po khrims kyi sgro ba ral :
sangs rgyas bstan pa'i dar mdud grol :
bag med glang chen smyon spyod ltar :
sems can log spyod sna tshogs kyis :
rgyal po klu gnyan sa bdag dang :
ma mo dam sri dgrar langs te :
khyad par sa yi DA ki dang :
srid pa'i dal bdag chen mo ni :
rgya mtsho'i gting nas sku bskyod de :
ri rab zom la gnas bcas nas :
thal mo bar snang khams la brdabs :
rkang pa ri rab zom la brdabs :
'jig rten sde brgyad thams cad dkrugs :
kha nas gdug pa'i ngan sngags bzlas :
dug mda' kha rlangs phyogs bcur 'phangs :
steng gi lha bran gnas gzhan nas :
sa 'og srog chags ldem bu'i bar :
ma lus mi lus thams cad kyi :
gzi mdangs bkrag 'phrog brlams su bcug :
dran pa'i sems 'phrog smyo ru bcug :
smra ba'i ngag 'phrog lkug tu bcug :
mtshon gyi bskal pa char ltar dbab :
tsha nad tsha ba me bzhin   'di rims /'bar :
khyad par khong lhog nag po de :
gnod pa'i gdon chen lnga dang sbrags :
'byung ba bzhi yi   nam mkha' dang lnga'i /rta la zhon :
'jug pa'i sgo dang 'grim pa'i srang :
gnas pa'i yul dang 'khras pa'i rdzong :
srung brtag   thabs gsum /'dre 'dzin bcos pa'i thabs :   gnyis so //
yang gsang srog gi ka ba bstan :
bgegs rnams 'byung bzhi'i rta la zhon :   rgyu mtshan /
de phyir nad   che chung gang yin /la   me chu gang yin /brtag pa gces :
chu ser nag po nad   thams cad /kyi rgyu :
tsha bar byed pa me yis btegs :
g.yo bar byed pa rlung gis bskyod :
lci bar byed pa sa la brten :
nam mkhas go 'byed 'byung bzhi 'khrugs :
rgyug 'gyel nag po sum bsgril gyis :
'dzam bu gling pa'i bzhi gsum 'joms :
de rnams 'jug pa'i sgo bstan pa :
rgyal rigs tsha ba me la zhon :
spyi gtsug tshangs pa'i bu ga ste :
srog 'khor tshangs pa'i sgo nas 'jug :
dmangs rigs 'byung ba chu la zhon :
'du byed las kyi rlung sgo 'am :
rkang mthil chu rgyus sgo nas 'jug :
rje'u rigs 'byung ba rlung la zhon :
dbugs sam ro ma'i sgo nas 'jug :
nad gzhi thams cad 'gyur bar byed :
bram ze sa yi rta la zhon :
rtsa rnams thams cad khyab par nyul :
khyad par rkyang ma'i sgo nas 'jug :
gdol pa can ni mkha' dang sbrags :
kun 'dar ma yi sgo nas 'jug :
sems rtsa thams cad g.yo bar byed :
gdon rnams /   nag po klu yi dmag ces bya :
srid pa chags byed 'byung ba lnga :
nad kyi bdag mo lnga yin pas :
brdung btsog la sogs yul ma yin :
'jug pa'i sgo lnga bstan pa 'o :
!
zhugs nas 'grim pa'i srang bstan pa :
rgyal rigs zur gsum snying gi lam :
lce yi srang la 'grim par byed :
rje rigs gangs ri glo ba'i lam :
dri 'dzin srang la 'grim par byed :
bram ze mchong ri mchin pa'i lam :
gzugs 'dzin srang la 'grim par byed :
dmangs rigs mkhal ma gnyan gyi lam :
sgra 'dzin srang la 'grim par byed :
gdol pa mtsher pa 'dus pa'i lam :
mchu yi srang la 'grim par byed :
'grim pa'i srang lnga bstan pa 'o :
!
'grim nas gnas pa'i yul bstan pa :
rgyal rigs zur gsum snying gi yul :
rgyu ma'i nang du gnas par byed :
rje rigs gangs ri glo ba'i yul :
long gi nang du gnas par byed :
bram ze mchong ri mchin pa'i yul :
mkhris pa'i nang du gnas par byed :
dmangs rigs mkhal ma grang ba'i yul :
lgang ba'i nang du gnas par byed :
gdol pa pho mtsher sa yi yul :
pho ba'i nang du gnas par byed :
gnas pa'i yul lnga bstan pa'o :
!
da ni 'khras pa'i rdzong lnga bstan :
rgyal rigs tsit+ta dran pa'i mtsho :
snying gi rdzong la 'khras par byed :
rje rigs gur khyim dbugs kyi mtsho :
glo ba'i rdzong la 'khras par byed :
bram ze mchong ri khrag gi mtsho :
mchin pa'i rdzong la 'khras par byed :
dmangs rigs grang ba chu yi mtsho :
mkhal ma'i rdzong la 'khras par byed :
gdol pa tsha grang 'dus pa'i mtsho :
mtsher pa'i rdzong la 'khras par byed :
nad gdon 'khras pa'i rdzong lnga bstan pa'o :
!
rin chen khyad par gyi rdzong gsum bya ba bzhugs :
spyi ru gces pa'i rdzong gsum ni :
g+hu ha ya yi rang bzhin no :
de la srung thabs rnam pa gsum :
don dang snod la zu gu 'dzud :
sgo dang srang la gyad pa bzhag :
spyi ru sngags 'khor ting 'dzin gces :
brtag thabs rnam pa gsum yin te :
phyi ltar 'byung ba'i rigs la brtag :
nang ltar don dang snod la brtag :
gsang ba 'tsho 'chi kha yis blangs :
de la bcos thabs rnam pa gnyis :
nad dang gdon du bcos pa'o :
gdon ni snying la rgyal po bcos :
glo ba na na smyo 'dre bcos :
mchin pa sa bdag klu btsan bcos :
mkhal ma klu dang ma mo bcos :
pho mtsher the brang dam sri bcos :
rgyu ma na na sa srin bcos :
gdon gyi bcos thabs bstan pa'o :
nad la bcos thabs rnam pa lnga :
dpa' bo rnam dgu'i srung ba dang :
'jam po sbyar la bzlog pa dang :
rtsub mo sbyar la bsad pa dang :
rnon po'i sbyor bas dbyung ba dang :
'du ba ngos bzung rjes gcod do :
dang po srung ba gzhung bzhin dang :
gnyis pa 'jam pos bzlog pa la :
spyi phud dmag dpon   sman chen ga bur dang a ru ra'ang zer /dbus su gzhug :
rtsa ba'i rgyal phran   gla ba gu gul shing kun mu zi shu dag ra dug sha chen spru nag go /brgyad kyis bskor :
blon po   gi waM hong len chu rtsa thar nu /bzhi yis kha lo sgyur :
dmag mi   brag zhun /gcig gis mthun rtsi sbyar :
bdud rtsi'i   stag sha /lde gu zhal du drang :
sman ma zhu bar zas mi za :
gal te de yis ma bzlog gam :
zlog pa'i dus las yol gyur nas :
snod du sleb pa'i rtags byung na :
log gnon rtsub mos bsad dgos te :
sman chen gser mdog   bdun 'gyur gyi /kha non can :
brag zhun grungs pa'i khu ba dang :
brgyad pa'i chu sbyar ril bu bya :
lnga bdun bcu gcig la sogs pa :
nad kyi gzhi dang sbyar la btang :
rgyud nas smos pa bzhin du la :
bdud rtsi nying khu'i mthun sbyor bya :
sham bu dril la zhal du drang :
gal gul mi bya nyal la bsdad :
nyi /   phyed chung tshun chad sman rtags 'ong :
'khru ba byung na shin tu dga':
rang bzhin rtsub mos bsad pa dang :
'bur 'joms rtsub mos bsad pa'o :
gal te des kyang ma sod dam :
tshad 'das don la slebs pa na :
gsum pa log gnon bcos thabs ni :
spyi phud   stobs mi mthun pa bong nga dang ga bur /rgyal po rnam gnyis la :[  ]dmag mi   gu gul ra dug spru nag gla ba shu dag nag mtshur mu zi skyer pa /brgyad kyis ltag tshan bskyed :
blon po   thar nu dur byid 'gron bu shrI khaN+Da re lcag pa sngon bu /drug sbyor rno ngar blud :
'jam mnyen ldan pa rtsi yis   brag zhun pa /sbyar :
rnon por   khong du /brdungs la rdzong la brdeg :[  ]rtags gnyis bar 'di dpe gzhan 'ga' la 'di ltar yang snang /   dmag dpon brgyad kyis ltag tshan bskyed :   gu gul /
ra dug
/spru nag
gla ba /
mtshal dkar /
mtshal smug
/mdze tsha /
skyer pa /
blon po drug gis rno ngar blud :   thar nu /
dur byid /
shrI khaN+Da /
dan rig
/a ru mchu smyung /
sha sbyor bcu gnyis nus pa bskyed :   mi grir shi ba'i nywa sha
/rgod /
sre mong /
te lo /
sbal nag
/sram /
sdig pa /
ce spyang mo /
pu shud /
sbrul /
phag pa'i sna /
glang po che rnams kyi sha
/bdud rtsi khaN+Da 'dis kyang nus pa bskyed :
ril bu bra ba'i ril ma tsam :
lnga'am bdun dgu nad tshabs sbyar :
phyi ru bskus na skrangs pa 'joms :
nang du btang na gnyan nad sel :
sman zhu 'dar bu phyi ru ldangs :
shed chag nyam chung nga 'chi zer :
bya ltar spur cing   zug gzer langs pa yin /rtsa stobs chung :
ga bur /   dri yi rus pa lha ba bcas /   bcud kyis phyi nas bdug :
bsil bcud thang gis nang nas gso :
bsgul bskyod mi bya gdan sa bzung :
kha zas mi za skyug na mnan :
'khru ba byung na shin tu bzang :
spyod lam 'du ba'i khrus dang mthun :
nad dang sman rtsigs lus dogs na :
chu bskol gtsang mas bkru bar bya :
nad nyams sbyar la 'khru ru gzhug :
tshad ldan mkhas pas dus la bcad :
zhag gsum tshun chad spyod lam gzab :
ngal dub sems las drag po dang :
rul sungs bcud dang tsha skyur chang :
nad dang mi mthun thams cad spang :
tshe zad las kyis ma gtugs na :
'di las lhag pa'i gso dpyad med :
rgya ma zhig pa'i ro yang ldangs :
de phyir srog gi ka ba bzhin :
gzhan gyis ma thub bor ba dang :
snying dang 'dra ba 'ga' la bya :
kun la bya ba ma yin no :
tshe zad dus la babs gyur nas :
nges par 'chi ba'i rtags bstan pa :
bzhi bsdus 'khrul 'khor ri rtse la :
g.yu yi na bun yal na 'chi :   mgo bo'i rlangs pa /
nags 'dabs gsang ba'i brag phug tu :
mkha' 'gro'i ngar sgra chag na 'chi :   rna ba'i sgra /
rgya mtsho mdangs kyi sgron ma la :
ye shes rang mdangs yal na 'chi :   mig gi rgyal mo 'dal ba /
gnam sa gnyis kyi ka gdung de :
bar snang khams su chag na 'chi :   lag ngar smin phrag bltas pas chad pa /
sdud byed grong khyer mi lnga nas :
so pa mi gcig langs na 'chi :   srin lag gi rtsa /
sprul pa 'khor lo'i grong khyer nas :
nyi ma gyen la 'dzeg na 'chi :   rkang pa'i drod yal na /
bde chen chu yi dkyil 'khor nas :
zla ba thur la babs na 'chi :   sa bon 'dzag pa /
de las nges par 'tsho ba ni :
dbang po tshang la dran rig gsal :
hong krog chung zhing nyam nga med :
dbugs bde sman skyed che ba dang :
lus mdog zo mdog bde na 'tsho :
'du ba ngos bzung rjes gcod ni :
rlung mkhris bad kan gang shas che :
brtags la de bcos bcud kyis gso :
nad drag lus po ma gsos na :
dkyel chen nad du song dogs yod :
de phyir sha mar bu ram dang :
chang sogs tshe 'dzin   rtsam pa /bcud thug bsngags :
gso dpyad 'di dang su ldan pa :
'dam skyes pad+ma ji bzhin du :
skyon med 'dab rgyas legs par 'tsho :
de phyir 'di la nan tan bya :
'chi med bdud rtsi bum pa las :
yang gsang srog gi ka chen 'di :   yang gsang sbas pa'i mdzod chen yin /
kun la med de gser dang 'dra :
de phyir snying dang 'dra bar gdams :
'di med gso dpyad mkhan po rnams :
sbungs chung rta rgod 'dul ba 'dra :
re dogs 'phrang las sgrol mi nus :
e ma yum gcig mkhar chen bza':
snyigs ma'i dus la babs pa'i tshe :
gdug pa can gyi kha rlangs las :
nag po sum bsgril dar ba'i tshe :
log gnon chings kyi shog dril 'di :
mkha' 'gro'i lung bstan 'byung gnas las :
brgyud 'dzin re res thon par shog :
'chi med bdud rtsi bum pa las :
yang gsang srog gi ka chen zhes bya ba log gnon chings kyi shog dril lo :[ \u0f80]atsha :
!
rgyu gzer zug gzer bcag pa'i lde mig bzhugs :
las kyi mtha' bsgyur   tshad pa che na ga bur /
rlung che na dzA ti /   zug gzer bcag :
ces pa las kyi mtha' bsgyur ba ni :
sman la bye brag tu ngar 'dogs pa yin te :
dgu sbyor   rgu drus /
thod rus /
thog rus /
tsan+dan /
gla ba /
brag zhun /
a byag
/bong nga /
dom mkhris dgu'o /gyi steng du bsnan pa'i sman ni :   'khru mdog dang sbyar nas bsgyur ba dang sman gyi bsgyur ba gnyis las gtar kha gzhan du gsal lo //
'khru mdog dmar na me tog bya rkang bsdeb :
smug po rgya bshal ldum bu re ral bsdeb :
ser na dug nyung skyer pa bsdeb :
dmar ser gser phud mkhris pa bsdeb :
za khu skyi 'brum mkhris chen bsdeb :
dud khu rgu drus   skyer pa zer ba'ang snang /bskyed la btang :
lbu skya rlung sgra can la dzA ti chang sbyar btang :
sman de rnams ni nad gzhi'i kha dog dang brtags la :
chu bo'i 'ol kha bsgyur ba la ngar du gdags so :[ \u0f80]atsha :
zug gzer bcag pa ni :
bong nga :
kyi lce dkar po :
dug mo nyung :
hong len bzhi zhib par btags :
gangs chu grang mo la btab la :
grod par blugs la na sa bdug go :
las kyi mtha' bsgyur zug gzer bcag pa'i lde mig \u0f80atsha :
rgya rgya rgya :
s+ya mya y+ya :
lud pa 'gyur du ma 'dod na :
'phrul 'khor chen po'i sbyor ba zhes bya ste :
lud pa dmar na dom mkhris :
mtshal :
rgya skyegs dang gsum bsnan no :
ser na dom mkhris :
gser gyi me tog :
star bu dang gsum bsnan no :
skya sob tu byung na :
dzA ti :
li shi :
sgog skya'i thal ba bsnan no :
dud khu la bse ru :
gi wang :
stag sha ba dkar po sbyor :
gla ba gu gul shu dag nag po gsum kun la bsnan no :
'phrul 'khor chen po'i sbyor ba \u0f80atsha :
gdams pa gnad kyi yig chung gsang sgo 'byed pa'i lde mig kun la med do e ma ho :
!
gsang ba'i mdzod sgo 'byed pa'i lde mig bzhugs so :
sman bla rgyal ba rigs gsum la :
phyag 'tshal mchod bstod gsol ba 'debs :
nyon cig jo mo mkhar chen bza':
skye ba bdun gyi sring gcig ma :
'gro ba drug gi ma gcig ma :
gsang mdzod sgo 'byed lde mig 'di :
ye shes mkha' 'gro'i phyag tu zungs :
gter srung sde brgyad rnam gnyis gtso :
nga song sum brgya nyi shu nas :
bskal pa'i cha nyams 'byung bzhi g.yo :
las kyi char rgyun babs pa'i tshe :
bong thung ga li rkan so can :
'od kor rma bya'i mdongs can gyis :
blo gsal ri bong lo la 'don :
dran par gyis shig sde brgyad kun :
lus srung med pa'i sman pa ni :
go med g.yul du 'jug pa 'dra :
de phyir rdo rje khrab ring gces :
brtag pa med pa'i sman pa ni :
rgyus med mun par rdzas 'tshol 'dra :
de phyir nyi zla kha sbyor gces :
gso thabs med pa'i sman pa ni :
lag rdum brag la 'dzeg pa 'dra :
de phyir bdud rtsi bum pa gces :
log gnon med pa'i sman pa ni :
sbungs chung rta rgod 'dul ba 'dra :
de phyir srog gi ka chen gces :
thun tshad med pa'i sman pa ni :
g.yu tshod rdo la len pa 'dra :
de phyir ril bu'i phreng ba gces :
de nyid med pa'i sman pa de :
dmus long dag la mdog bstan 'dra :
de phyir nyams myong lag len gces :
gdugs dang 'khor lo'i bar dag tu :
bye brag khol bur zug byung na :
ma las lhag pa'i bu bdun gces :
don snod sbas pa'i dkor mdzod du :
mtshang can rkun mo zhugs srid na :
'chi med 'grub pa'i dkor srung gces :
rdo rje gdan gyi   bdud rtsi sman gyi zhes pa'ang 'dug /pho brang du :
du ru ka yi dmag byung na :
dkon mchog gsum po sbran pa gces :
blta reg dri ba rnam gsum gyis :
ma rtogs blo gding ma thob na :
so pa 'khyams su btang ba gces :
yin par nges pa'i gding thob nas :
ma bsdus gsod dka' yang na byer :
nor bu sbur len sbyor ba gces :
'di la yun ring slod longs med :
dpa' bo stag ltar myur du mchongs :
gnam lcags gyad kyi ral bskor gces :
nyi ma zla ba'i pho brang du :
ma traM bsgral ba'i grib phog na :
'khrud pa bdud rtsi'i chu rgyun gces :
ri thang mtshams su slebs tsa na :
ma 'khrul ma lhag ma chad par :
sngon bsu 'phrang bsal rjes gcod gces :
nyon cig 'tsho byed sman pa rnams :
nad la dbye ba dpag med kyang :
tsha grang gnyis su bsdu ba gces :
gso byed gnyen po grangs mang yang :
bsil drod gnyis su bsdu ba gces :
gso thabs sum brgya drug cu yang :
zhi sbyong gnyis su bsdu ba gces :
brtag pa'i thabs la mang yod kyang :
blta reg dri bar bsdu ba gces :
bum pa 'dzin pa'i sman pa rnams :
sngags dgu   srung ba rdo rje khrab ring gi sngags tsho dgu po /bzlas na ji ltar 'chi :
gag lhog rdzong la shor ba na :
drag por gcig shur   ril bu chig sbyor /rkyang ded bsngags :
nad gdon dug nad bsrung ba la :
thabs shes zung 'jug sbyor ba bsngags :
glo bur gnyan nad byin lhog la :
rno gsum mtshon cha btags pa bsngags :
gnyan tshad rlung ldan dgu 'gyur la :
dpa' bo bzhi yi sbyor ba bsngags :
gnyan srin pho lhog mdze nad la :
rgyal po bya khyung sbyor ba bsngags :
gag lhog tshad rims gzer thung la :
dkar po drug gi sbyor ba bsngags :
bal nad tsha ba gzer rims la :
gi wang yan lag bdun pa bsngags :
ma smin smin gsod rtsang phreng bsrung :
dri ldan brgyad kyi sbyor ba bsngags :
rkyang ldan 'dus rims thams cad la :
chen po dgu yi sbyor ba bsngags :
bdud rtsi ril bu'i phreng ba yi :
bsdus don khog dbub lde mig yin :
yid ches nang yan la zlo yin :
dam tshig med pa'i mi la ni :
snying gi dkyil du sa ma ya :
![ \u0f88\u0f88\u0f88 ]'khor lo'i lde mig bzhugs :
dug gsum rnam dag gi zhing khams :
sku gsum lhun grub kyi dkyil 'khor :
rgyal ba sku bzhi yi srung ba :
las bzhi brtsam pa tsam gyis 'grub pa :
rdo rje srin po'i go mtshon :
mi 'jigs stobs ldan gyi blo gding :
drag po bdud 'dul gyi tho ba :
ma rig mun sel gyi sgron me :
dug lnga nad sel gyi sman mchog :
bdud rtsi dbang gi chu rgyun :
sid+d+hi thams cad kyi gzhi ma :
khams gsum dbang sdud kyi lcags kyu :
srid gsum zil gnon gyi seng chen :
stong gsum khus 'debs kyi 'brug sgra :
dug gsum dbyer med 'khyer ba'i gdams pa 'di :
gnad kyi nying khu bcu yis bstan te :
dang po mthing shog 'bri gzhi'i gnad :   ras sam shing shun /
'bri rgyu snag tsha'i gnad :   gser dngul rgya snag mtshal /
'bri mkhan mchod gnas kyi gnad :   sdom pa gsum mam dbang bzhi rdzogs par thob pa'i sngags pa /
byug pa rdzas kyi gnad :   dri bzang ro zhim nus pa che /
dus tshod gza' skar gyi gnad :   rang gi bla gza' bla skar dar ba lta bu /
na bza' dkri ba shun gyi gnad :   dar zab sna lnga /
rab gnas bkra shis kyi gnad :   gu gul gyi dud pas bdug bgegs bskrad la stan dkar po gtsang ma'i steng du bzhag la dam tshig pa bskyed /
ye shes pa spyan drangs la mchod pa dbul /
gnyis su med par bstim zhing rten 'brel snying po dang rang gi sngags bzlas pa'i me tog kyang gtor /
rang sngags kyi me tog gtor bas brtan par bzhugs su gsol /
bkra shis bya'o //
bltab pa gcog gi gnad :   'khor lo gnyis zhal sprad dbu gyen la yong ba byas gdags so //
tshogs gsog mchod sbyin gyi gnad :   bla ma la 'bul ba /
rtsa ba gsum la tshogs mchod /
rigs drug la sbyin gtang /
dam tshig bsrung bya'i gnad :   mis mi reg
/zhal mi bshu
/rang dang mi 'bral /
zla ba re la dbang bskur re bya /
mchod pa re phul /
bkra shis re bya'o //
ya nga bag tsha med pa rdo rje'i ting nge 'dzin las mi 'da' ba'i dam tshig
/rtsa ba ye shes kyi khyung la :
dri bzang po ro zhim po nus pa che ba kha dog dang ldan pa byug go :
gshog pa   sngags /bong nga dkar ser gyis mnan :
mgrin pa   sngags /gi wang dang dpa' ser gyis mnan :
rkang pa ser po khra rkang dang dpa' ser gyis mnan :
mjug sngags dpa' bo dkar po dang bong nga dkar ser gyis mnan :
mchu sngags mu zi shu dag btsan dug gis mnan :
sbrul la   rdzas kyis mnan /mi dgos so :
mtshal yig dmar gsum gyis mnan no :
'di yi yon tan bsam mi khyab :
yid bzhin nor bu rin chen ltar :
lce brgyas bskal pa 'bum phrag tu :
smras kyang 'dzad par mi nus te :
'di nyid gang na gnas pa'i sar :
las bzhi bsam pa tsam gyis 'grub :   'di yan chad kyis gsang mdzod 'byed pa'i lde mig rnams tshang bar yod do //
'di phyi gnyis kyi bde 'bras 'grub :
khyad par 'phags pa'i gdams pa lags pas dam med rnams la gsang bar bya'o :[ \u0f88\u0f88\u0f88\u0f88\u0f88\u0f88\u0f88 ]!
lde mig   brda 'grol /bzhugs :
de la mgyogs pa'i rta bzhi ni :   stod smad bar gsum du gces so //
lha rta dkar po   ba ra 'bri mdzo dang bzhi'i 'o ma bu ram bzang po dang bsres /klu rta ser :   chang /
btsan rta dmar po   ra dkar mo'i khrag /bdud rta khams :   bu ram la zer /
de la bskyon pa'i mi gsum ni :   gla ba gu gul shing kun /
sna khrid don lnga bzang po lnga :   ka ko la min /
snod drug se 'bru gser me tog :
pi pi ling dang sdig srin lnga :   gcig ma tshang /
nang yan la ni li shi bzang :
phugs 'tshol stobs ldan nag po gsum :   gla ba gu gul shing kun /
lha rta dkar po   'o ma /bskyon la btang :
mtshang can nad dang 'phrad tsa na :
'dar sngangs 'phyo 'khrul snga bas che :
stobs chung zha nas ldang mi nus :
stor na g+ho ra spos   btsan rta /la btsal :
yang stor mdo ba   bdud rta khams pa /spos la rgyug :
de la rtags med yin mi srid :
khrag mkhris tsha ba rkyang par bcos :
ngos 'dzin rtags kyi so pa yin :
gding thob dpa' bo   gnyen po /g.yul du gzhug :
'di dus le lo byar mi btub :
stag ltar mchong ba'i dus la bab :
bar gyi so len sna khrid dang :
nang yan gong du bstan pa gces :
phugs 'tshol nag po dri ldan gsum :   gla ba shing kun gu gul /
btsan rta dmar po bskyon la btang :
dpa' bos choms na rang rtags nub :
tshod bzung ngang rgyud 'jam po bsring :
ma thub chu 'phrul gong bzhin btang :
gzer gsum gang byung gnyen pos gcun :
gnyan gzer dpa' bo'i sbyor bas gcun :
rlung gzer dug dang bcud kyis gcun :
khrag gzer bsil dang gtar gyis gcun :
nyams dang ldan pas shes par gyis :
phyi so ba dang sna khrid dang :
nang yan gong du bstan pas gsal :
phugs 'tshol ser nag rnam pa gsum :   gla ba gu gul shu dag
/klu rta ser po bskyon la btang :
des ni rme ro yod na ldang :
mi ldang nad rtsad chod pa yin :
rgas dang zungs zad nad kyis gtser :
sman dpyad drag po byas pa'i rjes :
rlung che kha zas snga bar glod :
dar ma zungs bzang khrag mkhris che :
de la dus tshod ran pa gces :
byis pa bad kan grang shas che :
nad lhag zungs su bsgyur bar gces :
ma rtogs the tshom gding med na :
so pa 'khyams su gtang bar gces :
des na 'di la gces par zungs :
zhes gsungs so :
!
don snod kha 'dzin lde mig bzhugs :
don snod kha 'dzin bsdeb pa ni :
snying la dzA ti snying zho sha :
tsan+dan   dkar po /a gar ru rta bsdeb :
glo la cu gang li ga dur :
a krong shing mngar ru rta bsdeb :
mchin par brag zhun ba sha ka :
gur gum ut+pal sngon po bsdeb :
mtsher par li shi a ru ra :
dug nyung   rgun 'brum /gser gyi me tog bsdeb :
mkhal mar sdig srin sug smel dang :
so ra shug tsher nyi dga' bsdeb :
mgo la mi thod 'brug rus dang :
ru rta bong dkar tig ta bsdeb :
gre bar rgya tshwa ru rta dang :
gu gul dpa' rgod shug pa dang :
a ru ra dang gser tig bsdeb :
mkhris par gu gul dpa' rgod dang :
shu dag a ru ser thig   brag spos /bsdeb :
pho pa'i kha 'dzin se 'bru bsdeb :
mkhris pa'i kha 'dzin gser thig bsdeb :
mkhal ma'i kha 'dzin byi tsher ba :
long gi kha 'dzin gser me tog :
lgang pa'i kha 'dzin mkhal zho sha :
don snod kha 'dzin bsdeb pa'o :
yang gsang sbas pa'i mdzod chen lde mig :
rgya rgya rgya :
!
khrag dar ya kan bzhugs :
sman bla rgyal ba rigs gsum la :
mtsho skyes rdo rjes phyag 'tshal lo :
nyon cig jo mo mkhar chen bza':
bcom ldan sangs rgyas sman gyi blas :
khrag dang mkhris pa la sogs pa'i :
tshad pa'i gnyen por byin gyis brlabs :
rgyu ni chu dang rlung 'dus las :
ngo bo bsil la ro kha ba :
nus pas zhi sbyong gnyis ka byed :
grogs kyi stobs kyis tshad nad sel :
khyad par mkhris pa'i nad rnams la :
bdud rtsi lta bur phan par byed :
'di 'khrungs pa yi gnas dag ni :
g.ya' ri mtho la gangs ri'i 'dabs :
gser gyi mdog can khyal khyil can :   g.ya' kyi ma /
'dab ma pad+ma lta bu la :
ro mchog kha la ldang ba ste :
me tog ser po zangs gser 'dra :
sa phyogs kun kyang bsil bar byed :
bdud rtsi stong 'dren zhes su grags :
khye'u'am bu mo gtsang ma yis :
ston zla 'bring po'i tshes brgyad nas :
nya yi bar du btu bar gsungs :
gnas khang gtsang mar grib skam bya :
lha mo g.ya' yi bdud rtsi ma :
zhi sbyong bdud rtsi zhes su grags :
ming dang yon tan bsam mi khyab :
de yi sbyor ba gang byed kyang :
gzhi ma cha phyed sum cha'am :
bzhi cha la sogs 'di la bslang :
nyes gsum nang nas byed las myur :
gdug pa che la byed las tsha :
gnyis po kho yi bran yin te :
rgyal po 'dra ba mkhris pa'i nad :
de la rgyu rkyen dbye ba dang :
brtag dang bcos thabs bzhi yis bstan :
gleng gzhi'i le'u'o :
!
rgyu ni ma rig zhe sdang las :
rkyen ni gnod sbyin pho mos byas :
nyes gsum 'du ba gting nas dkrugs :
gso dka' mkhris pa'i nad rnams bskyed :
dbye ba gcig gnyis gsum bzhi lnga :
kun rtsa snod kyi mkhris pa gcig :
smin pa k+Sha ya ser nag gnyis :
kha lud gnas 'gyur rtsa rgyug gsum :
'ju mdangs sgrub mthong mdog gsal lnga :
kun kyang bsdu na tsha grang gnyis :
nad kyi rgyu rkyen dbye ba'i le'u'o :
!
brtag thabs spyi dang bye brag gnyis :
dang po tsha grang gnyis su brtag :
gong ma mig lce 'khru skyug lu :
chu lpags sha mdog dmar ser 'gro :
kha skom gnyid chung skom dad che :
pags pa za la dri ma mnam :
rtsa grim rul skyur drod bcud gnod :
nam gung nyin gung zhu dus na :
grang mkhris rtsa dam pags mdog sngo :
mdun ser khong lhod dri ma chung :
'ju dka' bsil gnod skom dad che :
lce ser 'ju dka' dang ga 'gag :
mdangs bsgyur chu ser pho ba ltems :
lus po lci la shed nyams chung :
sgrub byed snying 'phyo skom dad che :
dang ga mi bde glo snying tsha :
mthong byed mgo na chang 'thung zer :
mig ser nye mthong ring mi gsal :
mdog gsal nad gyur lus drod che :
sha pags sngo nag rtsub la tsha :
kha lud mchin pa'i khrag dang 'dres :   mkhris yul du nad gzhan zhugs pa dang /
gzhan yul du mkhris pa zhugs pa'o //
rlung gis sna drangs lus la byer :
lus lci khong lhod shes pa brtul :
rngam rtseg za 'phrug dang ga 'gag :
gnas 'gyur zungs kyi mkhris pa lnga'i :   long dang mkhris pa la khrag chu mkhris pa 'phel bar rgyu mar babs rtsa rgyud 'phra la rgyu long 'khrog
/khrag dang 'dra ba'i gnas su 'bul 'gong 'dra'o //
gnas su rlung khrag   nad gzhan babs pa /ma zhu ba'i :
rkyen gyis zhugs pas   long dang mchin pa khrag chu mkhris pa 'phel ba /gzhan du 'gyur :
rtags ni gong du bstan pas shes :
rtsa rgyug rims nad mkhris par babs :
rlung gis kha bsgyur rtsa ru 'khrid :
kun gyi rtags ldan stobs chen nad :
sha ser mig ser rtsa rgyug yin :
mkhris pa de rnams gang yin kyang :
yun ring smin rgyas lus la 'dzin :
k+Sha ya ser nag gnyis su 'gyur :
ser po zungs mkhris shed nyams chung :
me nyi gnod cing sgyid pa skyur :
dgong ka bsil dus bde bar mngon :
dbang po'i mdangs 'grib yul log 'dzin :
k+Sha ya nag po za 'phrug byed :
mdog nag sen mor nag thig chags :
rma shul chu ser gtar ga yi :
kha dog mar nag sol khu 'dra :
mig spu 'byi zhing rtsa tshad chung :
'chi bdag khar slebs tshogs gsog bskul :
mtshan nyid shes pas spang bar bya :
brtag pa'i le'u'o :
!
bcos thabs spyi dang bye brag gnyis :
dang po zas spyod sman dpyad bzhi :
kha zas sha dgo ba glang gi :
sha gsar chab tsha chu grang btung :
ba ra'i 'o ma zho dang mar :
skyab dang 'khur tshod 'bru rnying zan :
chag tse phye thug bsten par bya :
bsil la yang ba'i zas kyis bcos :
g.yag lug sha rnying zo she tsha :
sgog btsong mar rnying 'bru mar chang :
lci la dro snum spang bar bya :
zas kyis bcos pa'i le'u'o :
!
spyod lam ser bu bsil grib dang :
chu 'gram ne'u gseng bsil ba'i sar :
mi 'khrug dal bar bag re bcag :
me nyi lud steng zhe sdang spang :
spyod pas bcos pa'i le'u'o :
!
sman ni lha mo   g.ya' kyi ma /bzhi cha tsam :
spang rtsi hong len phug ron   re rkon pa /rkang :
tig ta kyi lce sum cu tig :
par pa sro lo se rgod skyer :
bsdus khu grang mo gung gnyis btang :
yang na grang thang kho na shis :
tig ta dug nyung pa to la :
dom mkhris thang phye gang 'phrod sbyar :
phye ma bsil gsum   cu gang gur gum li shi /bong nga dkar :
ru rta ba le ba sha ka :
ka ras kha brlan gangs chu'am :
gong gi thang gis dbul bar bya :
tshad stobs sbyar la rig pas bcad :
sman gyis bcos pa'i le'u'o :
!
dpyad du ru thung gsha' ring gtar :
gang rgyas rtsa la gtar ga gdab :
rngul dbyung chu yi 'khor lo bskor :
bshal dang skyug gnyis gang 'jug bya :
dpyad kyis bcos pa'i le'u'o :
!
bye brag bcos thabs tsha grang gnyis :
kha lud gnas 'gyur rtsa rgyug gsum :
'ju byed la sogs mkhris pa lnga :
kun kyang yun lon rnying pa yis :
k+Sha ya dkar nag gnyis su 'gyur :
de rnams lugs 'byung mkhris pa'i nad :
lugs ldog mkhris pa rtsa rgyug ni :
mkhris pa me yi rta pho la :
drag po gnyan gyi mi pho zhon :
mgyogs pa rlung gi lcag gis bskul :
bad kan dmag dpung 'khor gyis bskor :
gdugs dang 'khor lo'i bar dag tu :
thogs pa med par kun la rgyug :
sha ser mig ser mkhris pa'i rims :
la la rtags med thog babs su :
snod la lhung ngam don la babs :
'jigs pa'i 'phrang la 'gegs pa'ang srid :
zhag /   lnga drug bdun dgus gshin rje yi :
gnas su thogs pa med par 'khrid :
'di ni rtswa la me mched bzhin :
'gos sla 'chi skyen gso ba dka':
gang babs sa ru mi thog gcod :
them pa brang nas og thon byed :
rgya nad thog babs bya ba yin :
'di ni stobs chen nad yin pas :
gso thabs dpag tu med mod kyang :
drang srong rnams kyi mchog gyur pa :
'tsho mdzad pad+mas 'di ltar go :
dang po   satwa re drug gis /dug sdong rtsad nas gcod :
dug sdong rtsad nas mi bcad du :
dug lo phyogs bcur rgyas kyis dogs :
de nas me 'bar chu   bsil chen lnga /yis bsad :
me 'bar chu yis mi bsad du :
me lces don snod bsregs kyis dogs :
de nas 'jigs pa'i 'phrang kha   'jigs pa'i sgo bzhi /dgag :
'jigs pa'i 'phrang kha mi dgag tu :
'tshong can rkun mo zhugs kyis dogs :
de nas   rnon po lnga yis /nad ro phyir la dbyung :
nad ro phyi la mi dbyung du :
ngan skyug rgya mtshor 'khyil gyis dogs :
de nas so pa   bang chen gsum /khyim du btang :
so pa khyim du mi btang du :
srid log khu yis btab kyis dogs :
de nas   bon po drug gis /ltas ngan g.yang du dgug :
ltas ngan g.yang du mi dgug tu :
dug la sman du bsgyur ba yin :
'di drug mkha' 'gro'i snying khrag yin :
yang gsang spas pa'i gsang mdzod yin :
kha sgor ma phyungs snying sgor sdoms :
rims mkhris rtsa rgyug bcos pa'i le'u'o :
!
de nas mkhris tshad bcos pa la :
thang dang phye ma gtar dang 'dres :
thang ni lha mo   chung bar bya /sle tres tig :
dug nyung gser me kyi lce ba :
bong dkar bsdus thang grang ba'am :
yang na grang thang kho na'o :
mkhris rims lha mo li ga dur :
ru rta par pa ta yi thang :
stod du   glo snying la /mkhris pa lud pa la :
lha mo ba sha ba le ka :
sle tres skyu ru ra yi thang :
phye ma lha mo ut+pal sngo :
tig ta gser gyi me tog dang :
brag zhun mkhris sna tshogs tshad dang :
ka ra drug 'gyur gangs chus dbul :
dug nad mkhris steng babs pa la :
gi wang ldum bu a ru ra :
stag sha 'om bu bong nga dkar :
ka ra drug 'gyur sbyar la btang :
sngo sbyor rnams ni thang du shis :
gtar ga ru thung gsha' ring dang :
snod kha la sogs gang rgyas gtar :
bshal gyi sngon 'gro dngos gzhi rjes :
dang po lha mo pa to la :
brag zhun nim pa a ru ra :
tig ta rgun 'brum lcum rtsa skyer :
ri sho shing mngar ka ra sbyar :
gser gyi me tog ba chu la :
sbangs pa'i khu bas phye ma dbul :
de yis mkhris pa pho bar bsdus :
rtags ni mig chu bzhin mdog dkar :
kha skom dang ga 'gag pa yin :
dngos gzhi lha mo dur byid dang :
mchu smyung   a ru ra /dan da gsum mam lnga :   thams cad mdzub tshigs tsam dug phyung /
dang khra   dur byid phyed tsam re /lcum rtsa chu ma rtsi :
khron bu tsha la gser me tog :
rgya tshwa dri chur sbyar bas sbyang :
skyug na ldog pa'i 'khor lo bya :
ba chu'am gangs chu mchu snyug gis /   gnyis gsum 'khrus na lcag gis bskul :
rjes ni bsil 'jam yang bas   ba sha mar gsar 'bras tshod /bcad :
mkhris glang pho bar babs pa dang :
rims 'khrugs dug gi rjes gcod dang :
snod du mkhris tshad lud pa dang :
khrag tshad 'don pa'i sman mchog yin :
mkhris pa snod lhung pho khar gzer :
mchin dri'i khud du 'dril ba dang :
stod du   glo snying /mkhris pa lud pa la :
yar 'dren lha mo   phyed cha btang bar bya /rgyam tshwa de :   ra yi ril ma tsam /
chu phul gang btab bag tsam bsdus :
btang nas   phug ron sgros byab par bya /cung zhig lon nas skyugs :
nad tshab che na yang yang bskyar :
stong 'dren zhes bya   mkhris pa stod du lud pa la /bdud rtsi yin :
tsha mkhris bcos pa'i le'u'o :
!
grang mkhris lha mo dar ya kan :
phag ril   du ba ma shor bar /bsregs pa'i thal ba dang :
se 'bru star bu skyu ru ra :
shing tsha nim pa gser me tog :
bur dkar sbyar ba chu skol dbul :
ma sel ba'am ma zhu na :
lha mo   phyed gtong /gser phud ri sho ba :
rgyam tshwa dur byid pi pi ling :
ba chur bskol ba'i thang gis drang :
des kyang skyed med thang bshal bya :   gong gi bshal sman gyis /
rjes la zas spyod drod kyis bcos :
ma zhu mig ser se 'bru'i sbyor ba bya :
mkhris pa pags byer za 'phrug la :
lha mo ra'i /   zo mar sga skya tshwa mar   rgya tshwa zer /byug :
me nyis bdug cing brang sos brad :
za 'phrug sel byed bdud rtsi yin :
grang mkhris bcos pa'i le'u'o :
!
lus zungs mkhris pa rnam pa lnga :
'phel zad ma snyoms gzhan rkyen gyis :
gnas 'gyur bcos pa'i thabs bstan pa :
'ju byed nad sogs pho mchin rdzings :
rgyam tshwa bzhi pa'i thang btang la :
lha mo gser phud skyug gis drang :
mdangs sgyur nad sogs gnas brgyad ser :
lha mo dur byid lcum rtsa yis :
bshal btang se 'bru brgyad pa sbyar :
sgrub byed nad song brjed ngas che :
dran pa mi gsal shes pa rmongs :
gur gum bdun dang   lha mo dang /mkhris sna yis :
phye ma kar sbyar gangs chus dbul :
'bras bu gsum dang zho sha yi :
sman mar   ba dmar mo'i 'o mar /dzA ti kha blangs btang :
mthong byed nad song mig   rab rib bam dmar ser /mi gsal :
lha mo sbrul sha   lcags sbrul /tig ta dang :
ba dmar mo yi 'o ma la :
sman mar lde gu gang 'phrod blta :
mtshog gsang dpral rtsa gser mdung gtar :
gangs las byung ba'i bsil gyis bran :
mthong gsal nad la lha mo dang :
tsan dan gser gyi me tog dang :
so ma ra tsa se 'bru gsum :
thang dang phye ma gang 'phrod sbyar :
mkhris nad rnam lnga bcos pa'i le'u'o :
!
kha lud gnas 'gyur rtsa rgyug gsum :
bcos thabs kha lud kha bsdam dang :
gnas 'gyur gnas su gzhug pa dang :
rtsa rgyug mkhris pa'i 'phrang kha dgag :
dpung bzhi gcig tu dril la bcos :
mkhris pa gsum bcos pa'i le'u'o :
!
k+Sha ya ser nag rnam pa gnyis :
tsha mkhris grang mkhris bcos thabs gcig :
yun lon rnying pas lus la zhen :
lung zungs dri mar bcas pa bsregs :
bcos dang 'tsho dka' mkhas pas spang :
k+Sha ya bcos pa'i le'u'o :
!
kun kyang mkhris nad brgya rtsa gcig :
bsdus pas bcu dang rkyang pa bdun :
bcos thabs sum brgya drug cu yang :
bsdu na zas spyod sman dpyad bzhi :
dpung bzhi'i sbyor ba gcig tu dril :
yin min 'phrul shes man ngag yin :
ngan pa mu cor smra ba dang :
gzhan la ci ngan byed pa dang :
snying rje dam tshig med pa la :
nor phyir nam yang mi gtang ngo :
kha sgor chugs la snying sgor sdoms :
slob dpon bla mar 'dzin pa dang :
gdams ngag bdud rtsir mthong ba dang :
nor rdzas phangs med 'bul ba dang :
sems can don byed de la byin :
lha mo'am khrag dar ya kan zhes bya ba :
bum pa 'degs pa'i gyad \u0f80atsha :
!
khrag dar ya kan gyi lde mig bzhugs :
sman gyi bla la phyag 'tshal lo :
rgya nad mig ser zhes bya ba :
stobs chen drag po'i rims nad de :
mkhris yul dpa' bo gnyan gyis 'phrog :
kha lud gnas 'gyur rtsa la zhon :
mkhris pa khros pas lus zungs sreg :
phyi ser nang zug bar du 'khyug :
na long med par srog la 'khyud :
'di la sos dal slod long med :
dug sdong bcad la me dpung bsad :
'jigs pa bsrungs la ngan skyug dbo :
so pa bkye la g.yang du 'gug :
'di drug shes na mkhas pa yin :
satwa re drug   dngul chu bong nga a ru ra gla ba gu gul mu zi rnams kyi ril bu bya'o /gis   stag sha chang la btab la dbul /dug sdong rtsad nas bcad :
bsil chen drug   gu gul g.ya' kyi mo dug nyung par pa ta brag zhun tig ta gser me tog thang ngam phye ma gangs chus dbul /gis tshad pa gting nas gzhil :
dpa' bo drug   bzang po drug /gis 'jigs pa'i 'phrang kha bsrung :
rkang mgyogs drug   thar nu dur byid re lcag sngon bu 'gron bu shrI khaN+Da'o /gis ngan skyug thams cad dbo :
so pa drug   shu dag stag sha 'o ma la btab la btang /
spru nag spang rtsi chang la btab la btang /
gla ba gu gul ka ra btab la btang /gis gros thag rtsad nas bcad :
bon po drug   tig ta dug nyung gser me 'bras bu gsum /
tig ta drug pa'i sman mar 'dis nad lhag zungs su bsgyur ba bya /gis ltas ngan g.yang du dgug :
'di drug mkha' 'gro'i snying khrag drug :
shin tu gces pa'i yang snying yin :
kha sgor ma phyungs snying sgor sdoms :
ngom gyin ngom gyin songs la spyod :
pho khyad 'don na dgos pa yin :
srog 'dzin rdo rje'i lcags kyu yin :
mi srog 'dzin pa rdo rje'i zhags pa yin :
lha mo'i snying khrag 'byed pa'i lde mig yin :[ \u0f80]atsha :
!
gnam lcags gyad kyi ral bskor bzhugs :
sman gyi bla la phyag 'tshal lo :
log gnon gyad kyi sbyor ba ni :
rlung du log na mgo bo 'khyom :
mig rgod shu 'don rlung srang na :
chu skya rtsa stong zhu rjes na :
a ru dzA ti shing kun rnams :
chang la bskol ba'i thang gis sel :
mjing rengs ltag dgye ro stod gzer :
bsku mnye bya zhing bcud can btang :
tshigs pa /   dang po drug bdun bsreg pa ni :
gnad kyi gdams pa dam pa ste :
dus tshod zin pa shin tu gces :
mkhris par log na sgo bzhi ser :
bshang gci tsha che lus mdog ser :
rtsa grims zhu ba'i dus su na :
tig ta gser gyi me tog dug mo nyung /   bzhi pa'i thang btang gtar bshal bya :
kha zas /  yang ba bza' shing spyod lam /   bsil ba bsten :
bad kan dag tu log pa na :
pho mchin na zhing ro stod rgyangs :
mig 'grib 'ju dka' rtsa chu 'dzag :
chu skya rtsa bying zos rjes na :
skyu ru ra dang ba sha ka :
srad ma'i me tog ri sho ba :
star bu la sogs bskol ba'i thang :
sum yar dag tu btang bar bya :
zas /  gsar bcud bza' zhing drod bcud bsten :
grang bar log na mkhal ma skrang :
mkhal ma na zhing pho ba 'khrog :
chu dkar rtsa ni dal zhing na :
rgyam tshwa sug smel pi pi ling :
thang dang lde gu   sbrang dang bu ram /ci rigs bya :
mkhan pa rus rnying mtshe dugs bya :
khrag tu log na ro stod gzer :
lus po lci la rkang lag 'khyug :
chu dmar rtsa ni 'bur la 'grel :
tig ta hong len ba sha ka :
spang rtsi mdze tshwa bskol la btang :
srin bur log na glang thabs na :
pho khar gzer zhing 'khru skyug 'ong :
srin bu dmar leb byi tang ka :
gla ba shing kun bskol ba btang :
'dus par log na 'di na med :
lus lce kha skam zas mi zhim :
rngul 'ong gnyid che mtshul pa 'gags :
'bras gsum gwa dor shug 'bras dang :
bse ru rgya ru ut+pal sngo :
bskol ba'i thang ni sum yar btang :
kha zas bsil drod skabs dang sbyar :
spyod lam 'du ba rang sar bzhag :
dang po gang sdongs nad der ldog :
des na phyis kyang gzhi ma bcos :
mdor na dang po gnyan dang dbral :   'di rnams gzhung nas bshad pa bzhin bya /
bar du yan lag sdong zla bsad :
tha ma don snod kha 'dzin bsdeb :
mjug tu log na gnyen po bskyar :
rgyun du dge ba'i las la 'bad :
khrag 'thung rgyal po pad+ma ngas :
sum stong lon nas bod du 'ongs :
brgya dang bcu gnyis bod du bsdad :
da yang 'di ru mi sdod pas :
srog ster 'chi med grub pa 'di :
chig chod mtshan ma'i ngang nyid du :
las kyi phyag rgya yum la gtad :
dregs pa zil gnon thugs kar   pra khrid bsdus pa'i man ngag dmag dpon dge bsnyen yang le ber gyi thugs kar /sbas :
bka' srung rgyal po bzhi la bcol :
bka' zab gsang gter rgya yis btab :   dus kyi tha ma la rim gyis ming dang dkar chag kun yi ger bkod pa kun la rna bar bcug
/phyi ma'i dus babs rims dar tshe :
gnyen po 'di yis 'joms par shog :
mtshan lam du byung ba'i man ngag :
'chi med grub pa zhes bya ba khyad par 'phags pa las ches khyad par du 'phags pa nam mkha'i me tog bas dkon no :
'di las zab pa yod na tsit+ta e thung :
snying la chongs :
nyams su longs :
gter du sbos :
rgya yis thob :
'gro don gyis :
gnam lcags gyad kyi ral bskor zhes bya ba gces pa'i shog dril \u0f80atsha :   gsang mdzod sbas pa'i mdzod chen khyad par gnad kyi gdams pa yin /
!
bdud rtsi ril bu'i phreng ba bzhugs :
kye ho :
rnam dag sku mnga' bai DUr+ya :
gzugs bzang gser gyi lhun po 'dra :
mtshan dang dpe byad 'bar ba'i sku :
sman gyi bla la phyag 'tshal lo :
lnga brgya dus kyi snyigs ma la :
ha la cog 'gyel zhes bya ba :
shin tu ma rungs 'jigs pa'i nad :
'dzum bcas ltag dgyed so gtsigs nas :
na long med par dbugs dang phral :
glo bur nad kyis srog bcad nas :
gdon chen 'byung po 'chus zhes zer :
srog gcod mkhris tshad gnyan gyi rigs :
rlung gi rta zhon srog rtsar rgyug :
don snod klad mkhris gnyan sar babs :
de nas spang la me mched 'dra :
'gos sla 'chi skyen gso ba dka':
gang byung sa ru mi thogs gcod :
'dzam bu gling pa'i bzhi gsum 'joms :
thos pa tsam gyis 'jigs skrag sngangs :
dran pa tsam gyis 'dar zhing dkrug :
skyi sha 'bungs shing mi bzod pas :
de dag bcos thabs khyad par can :
pad+ma'i mgul gyi bum pa nas :
bdud rtsi ril bu'i phreng ba bshad :
de la drag po chig rgyug ni :
sman chen   zhib par btags la /pad+ma rak+tas   gtsang mas /sbru :
gag lhog 'joms pa'i tho ba yin :
log gnon btang thabs bya khyung bzhin :
thabs shes zung 'jug sbyor ba ni :
sman chen cha gcig gser mdog brgyad :
yon tan rgyas pa'i chu yis sbru :
ril bu sran chung tshad tsam bya :
lce la pad+ma 'dab bzhi la :
yi ge bzhi yis rim pas brgyan :
spyi gtsug oM las 'od 'phros pas :
rang bzhin bdud rtsis khengs par bsam :
brgya'am stong btab dgos dus spyad :
gdon rims dug dang gsum la bsngags :
khyad par grang rlung nad la bsngags :
sa bdag nad la mchog tu shis :
rgyu dang mi rgyu'i dug la phan :
gdon rigs bco brgyad las kyang srung :
zhag gcig zos na zla gcig thub :
zla gcig zos na lo gcig thub :
rgyun du bsten na shin tu bsngags :
rno gsum mtshon cha brdar ba ni :
sman chen cha gcig gla rtsi gsum :
sman mchog bdun 'gyur bu ram sbyar :
ril bu bra ba'i ril ma tsam :
lus zungs nad stobs sbyar la btang :
rno gsum sngags kyis mtshon cha brdar :
gnyan dang byin lhog la sogs pa'i :
glo bur stobs can kun la bsngags :
sangs rgyas sman gyi bla :
sems can skyob pa'i mgon :
'od kyi rgyal po la :
gus pas phyag 'tshal lo :
lnga brgya snyigs ma'i dus :
thob dka' mi lus ni :
drug cu kha ral la :
gzhung nas ma bshad pa'i :
srog gcod nad dar te :
bcos long med pa 'byung :
gnod sbyin rgod ma kha :
bar snang glog ma sprin :
nam mkha'i skar mda' gdong :
khong gsum khros pa'i nad :
nag po rgyug 'gyel gyis :
'dzam bu gling pa yi :
skye 'gro yongs la gnod :
khyad par mgo nag mi'i :
lus srog dbugs la rgol :
nad de'i mtshan nyid ni :
khol lam 'khyugs pa 'byung :
yang na rtse 'dar skye :
me dang nyi ma snyegs :
khol bur sha 'phrig cing :
rtsa bzhi 'dar ba'o :
nyin zhag phrug gcig la :
rtsa rgyud rnam dgu 'phar :
zug gzer mi 'dra ba :
rnam 'gyur rigs dgu ston :
yang na glo snying sprugs :
gre mtshul 'tshubs pa 'ong :
la la'i sha mdog 'gyur :
ngan skyug 'dzag pa 'ong :
yang na dmu tho'i nad :
bems se na ba 'ong :
de la bcos pa'i thabs :
mthun pa'i sman bcos dang :
mi mthun dug bcos las :
'di ni gnyis ka yin :
rno bsdebs mtshon cha yis :
dpa' bo bzhi sbyor bstan :
sman chen a ru ra :
gla ba gi wang bzhi :
'jal byed srang la btegs :
mtho dman med par byas :
zhib btags chang gis sbru :
ril bu pad yungs tsam :
lnga bcu rtsa lnga btang :
'bru bcud bzang pos phul :
lto dros rngul thon blta :
bzhi brgya rtsa bzhi'i nad :
ma lus kun la phan :
khyad par gnyan tshad dang :
grang rlung nad la phan :
spyir du mi phan pa :
gcig kyang yod ma yin :
gnyan tshad rlung gsum la :
bsil bcud gnyen po bsten :
rgyun ni 'khor mor btang :
gang rgyas klad nas gzhom :
khyad par 'phags pa'i sman :
dpa' bo bzhi sbyor yin :
e ma gsang bar bya'o :
de nas khyung lnga'i sbyor ba ni :
snying   sman chen /sha   a ru ra /rus pa   ru rta /rtsa   shu dag /khrag   gla ba /la :
dpa' bo 'bru   sman lnga la sngags lnga brgya rtsa re /lnga'i 'phra bkod la :
klu lnga   gnyan rigs lnga dang gzer nad la sogs /dug gi nyes pa 'joms :
thun   che chung /tshad nad stobs yun rkyen dang :
rgan gzhon   lus zungs bzang ngan drug cu yan chad rgan bco lnga man chad gzhon /lang tsho'i bye brag gis :
dang po  snying ngam gtso bo /sran ma rab   lang tsho dar ma la /'bring   de rnams 'bring la /phyed :   de rnams tha ma la /
sha rus   snying dang /mnyam gsum bdun du sbyar :
khrag ni mnyam   snying dang /dang nyis 'gyur du :
rtsa gtso mnyam dang phyed kyi cha :
chu gsum sbyar la u chus dbul :   dge slong byis pa brag zhun kha dmar thal /
'di ni bya khyung ril bu ste :
bde ba'i mal du dro 'jam bskon :   rngul thon na dga'o //
bsgul bskyod mi bsig skyil krung bya :
cung zhig lon nas sman zug 'byung :   sbrid pa dang rengs pa dang so 'tham pa dang mig gis mi mthong ba dang 'dar ba dang skyug pa dang bla 'chol smra ba'o //
de gso skyug na mnan par bya :   ba la sngags dang sman no //
dang po ni /
oM dkrug kha le swA hA:   dkrug le hrIHswA hA:   zer ba'ang 'dug
/chu la btab la btang ngo //
gnyis pa ni mar dkar la btab la btang ngo //
gsum pa ni rgya tshwa a ru ra ldum bu re ral byis pa'i chu la btab la btang ngo //
yon tan drod skyed srin nad 'joms :
pho log snying rlung mdze la phan :
spyir du glo bur nad la bsngags :
phyi nang gnyan gzer ma lus 'joms :
rgyun du bsten na mna' mthu bzlog :
lus la bcangs na nad gdon thub :
de sogs yon tan dpag med kyis :
rtag tu nyams su len par gyis :
dge bas 'gro kun sos par shog :
dkar po drug gi sbyor ba ni :
tshwa yi rgyal po   rgya tshwa /cha gcig dang :
thar nu dur byid re lcag pa :
gangs thig stag sha bzhi bzhi 'gyur :
skyes pa gtsang ma'i thig les sbru :
gzer thung gag lhog rgyu gzer dang :
gnyan tshad rims su gtogs tshad dang :
glo bur nad rnams thams cad sel :
btang du mi rung dug dang rnag :
rma yi rigs la mi shis tsam :
de min nad rigs kun la 'jug :
thun tshad rgan gzhon dar gsum mo :
ril tshad che 'bring chung gsum mo :
thur mgo che 'bring chung gsum yin :
grogs ni tshad pa'i nad gzhi la :
ga bur bsil gsum gang 'phrod sbyar :
gag nad byang ba rgya tshwa bskyed :
gnyan nad lcong mo sbal 'gyur bsnan :
srin la dmar leb byi tang ka :
mdor na mang po smos ci dgos :
tsha grang bsil drod rig pas bcos :
sman rtsigs bda' phyir chu lcag brdeg :
'di rnams legs par byas gyur na :
nad rnams kun las grol bar 'gyur :
gi wang yan lag bdun pa 'dis :
bal nad tsha ba gzer thung sogs :
rims kyi nad rigs thams cad la :
ngo yis zin rung ma zin rung :
bdud rtsi 'di yis sel bar byed :
gi wang shu dag bong nga dkar :   long po dang khams kyi dpe rgyun la lar shu dag dang bong dkar gyi tshab tu cu gang dang gur gum btang ba yang 'dug
/dur byid chu rtsa gla rtsi dang :
a ru ra dang rnam pa bdun :
zhib btags gong ltar   brag zhun chus sbru /btang yang 'grub :
'di yi yon tan brjod mi lang :
nad rnams thams cad sel bar byed :
!
dri ldan brgyad kyi sbyor ba ni :
gla ba gu gul shing kun dang :
spru nag stag sha mu zi dang :
mkhris chen shu dag cha mnyam brgyad :
mkhris dus ril bu sran chen tsam :
bcu dang nyi shu sum cu dang :
phyed phyed na so nad stobs sbyar :
yon tan brjod par mi nus te :
khong sman dgos pa'i nad rigs la :
ma smin smin byed yang na bzlog :
smin pa gsod cing byer ba sdud :
rtsa 'phrad sdom zhing don snod srung :
nad rnams 'joms shing zhu rjes 'jam :
kun gyi sngon 'gror shes par bya :
'di 'dra 'dzam bu gling na dkon :
!
dgu sbyor /
ser po dgu yi sbyor ba la :
spyi don rnam pa brgyad yin te :
ngos 'dzin thun tshang sbyar thabs dang :
btang ba'i lugs dang zas spyod dang :
'phrul 'khor phan yon log gnon no :
dang po rgyal   thar nu /blon   chu rtsa /btsun mo   hong len /dang :
shog shing   re lcag dkar po'i rtsa ba /khro gnyer   shu dag gtum po'i sha :   bong nga /
ma gi ta   gla rtsi /dang ljon pa'i bcud :   gu gul /
bsil gyi gtso bo gser rtsi   gi wang /dgu :
thun tshad rgyal po cha gcig dang :
btsun mo de yi nyis 'gyur te :
blon po las byed gang yang rung :
shog shing gtum po rgyal po'i phyed :
khro gnyer can yang shog shing phyed :
gla ba ljon bcud gser rtsi gsum :
rgyal blon btsun mo'i cha dang mnyam :
sbyar thabs e kro bar pa la :
rgya tshwa brag zhun bu ram sbru :
'dam btags byas la byin gyis brlab :
ril bu 'jam mkhreg ga'ur bcang :
btang thabs khu ba phye ma dang :
lde gu ril bu gnas dang ni :
lus zungs nad kyi stobs la dris :
dman lhag log gsum rtags la dbab :
dkar dmar mngar skyur gnod pa'i zas :
lus ngag drag shul spyod lam spang :
mthun pa'i grogs dang dga' ba'i gtam :
yid du 'ong ba'i zas spyod spel :
'phrul 'khor lta reg dri ba yi :
rtags la brten nas rjes su dpag :
ldan 'dus nyes pa khong nas mnyam :
gnas dang nad gzhi'i kha 'dzin bsdeb :
yon tan grang rlung ma gtogs pa'i :
glo bur nad rnams ma lus 'joms :
khyad par bal nad rims tshad dang :
'brum nag me dbal rtsar rgyug sel :
mchog tu mgo nad stod gzer dang :
glo tsha gag lhog rgyu gzer dang :
byin lhog khrag tshang glang thabs sogs :
tre tre ho yi nad sel zhing :
lto ru lus kyang nyes pa med :
ltog skom mi 'byung shed mi chag :
'byung ba mi 'khrug nad mi ldang :
de sogs yon tan brgyad dang ldan :
log non ltor btsal sbos pa gzhil :
skyug na bzlog la 'byams na bcad :
sman rtsigs bda' phyir nad rjes gcad :
mkhas pa'i zhal gyi gdams pa yin :
bdud rtsi ril bu'i 'phreng ba 'di :
'o ma bsrubs las mar 'byung bzhin :
rgyud sde bzhi yi bcud phyung nas :
gso dpyad kun gyi snying po yin :
bdud rtsi ril bu'i phreng ba 'dis :
'gro mchog rgyal po mi lus kyi :
bzhi brgya rtsa bzhi'i nad grol nas :
tshe ring bde skyid ldan par shog :
bdud rtsi ril bu'i phreng ba zhes bya ba :
rje pad+ma 'byung gnas kyis :
jo mo mkhar chen mtsho rgyal la gdams pa :
phyi rabs kyi don du yi ger bkod pa'o :
sa ma ya :
rgya rgya rgya :
e ma ho :
rno gsum mtshon cha'i ngar 'dogs /   oM tri du ma ra du swA hA:
oM tra tri ma ra du swA hA:
oM tri to ma ra du swA hA:
oM tri ru ma ra du swA hA:
thum tum rbad khaM khyur :
!
dang po dri chu bar pa lag mthil du srin lag gis dkrugs nas :
sna bug gnyis kyi rlung sgor byugs nas yar rngubs nas :
de nas rlung ro phyir 'bud do :
khyad par 'phags pa'i srung ba yin :
zhal gyi gdams pa yi ger bris pa'o :[ \u0f80]atsha :
!
na mo gu ru :
dpa' bo bzhi sbyor gyi zhal gdams la :
rno la ngar gyis 'dogs pa'i tshul du rang srung ba la :
shing kun dang shu dag gi phye ma cha gcig btags pa sgog skyas sbrus la :
lto stong la ril bu re btang ngo :
gnyan shas che na gu gul cher btang ngo :
tshad shas che na ga bur cha gcig btang :
rlung shas che na shing kun dang :
dzA ti phyed ma cha gcig btang ngo :
bshal du byed na dur byid dang :
thar nu phyed cha gcig btang ngo :
sngon la 'khog sman gangs thig gi chu la btang ngo :
de nas ril bu btang :
'gying na mchu snyung gi thang btang ngo :
rjes kyi zas spyod gzhan dang mthun no :
dpa' bo bzhi sbyor gyi gdams pa \u0f80atsha :
!
sbyin sreg gi lde mig bzhugs :
gu ru pad+ma la na ma :
rims dang 'dres pa'i grong khyer nas :
zhes pa :
rims nad la sogs pa yod pa'i khyim dang yul lam sa phyogs grong dag nas :
sgyu ma'i longs spyod len 'dod na :
zhes pa :
dkor rdzas nor longs spyod gang dang gang len pa'am 'dzin par 'dod na :
rang nyid lha yi nga rgyal gyis :
zhes pa :
bdag nyid gsang bdag tu gsal ba'i ting nge 'dzin gyis :
tsher ma can gyi khri brtsigs te :
zhes pa :
bra ma :
skyer pa :
tsher ma la sogs gru gsum du brtsigs te :
'od dpag med pa spyan drangs la :
zhes pa :
me lha dmar po ra skyes la chibs pa :
bgrang phreng 'dzin pa bskyed la :
gnyen por gyur pa'i mchod rdzas dbul :
ces pa :
rgyal po gdan la phab pa'i sman dang :
phur ma rdzas dang byug pa'i sman rnams dbul :
'od dpag med pa'i ljags steng du :
zhes pa :
me lha'i zhal du :
thabs shes 'khor lo 'bar bas bsreg :
ces pa :
lag pa g.yas pa thabs dang :
g.yon pa shes rab kyis bzung la bsreg go :
sum+b+ha ni yis bgegs bskrad do :
zhes pa :
sum+b+ha ni'i sngags bzlas pas :
bgegs dang log 'dren rims nad bar gcod mi dang mi ma yin pa rnams bsregs :
ma tshig lus pa rnams dpag tshad brgyad khri'i pha rol tu bskrad nas byer bar bsam la :
swa b+hA wa yis stong par bsam :
zhes pa de'i sngags brjod pas :
bdag dang gzhan dang :
gnod bya gnod byed :
'go bya 'gos byed :
de las gzhan pa'ang srid na :
ma lus par thams cad stong par bsam mo :
rat+na trAM gis mkha' la shar :
ces pa :
rgyu rin po che las grub pa'i mchod sdong rtse gsum pa 'od 'bar bar bsam :
dngos po rnam dag mchod sdong bskyed :
ces pa :
de'i ngo bo'ang dngos por 'dzin pa rnam par dag pa'i mchod pa'i sdong po chen por bskyed do :
ci 'dod 'byung ba'i dbyig tu bsgom :
zhes pa :
sdong po de'ang ci 'dod pa'i dngos grub 'byung ba :
rin po che nor gyi dbyig :
zas kyi bcud :
gos kyi lhab lhub :
'dod 'jo'i ba :
cang shes kyi rta :
gser gyi bum pa :
bdud rtsi'i rgya mtsho dgos dgu bsam bzhin 'byung ba :
de lta bu'i gdams ngag zab mo 'di ni :
ltas ngan g.yang du 'gug pa'i gdams ngag khyad par can :
zas dang nor phyir mi btang ste :
rang la dam par 'dzin pa dang :
sgo gsum bka' bzhin bsgrub pa dang :
snying dang 'dra ba 'ga' la spel :[ \u0f80]atsha :
jo mo mkhar chen bza' mtsho rgyal gyis :
sbyin sreg gi 'grel pa :
lde mig gi yi ger bkod pa'o :
!
rgyu gzer las rnam par rgyal ba'i 'grel pa bzhugs :
yi dam lha la phyag 'tshal lo :
rgyu gzer srung brtag gso thabs bshad :
dang po phyi yi srung ba la bzhi yin :
srung thabs phyi nang gsang ba gsum zhes pas :
dang po phyi yi srung ba la gnyis :
'khor lo dang :
dri chu'i lag len no :
dang po 'khor lo ni :
'khor lo'i gyad lugs bzhin bris pa'i dus su :
mtshal rgya skyegs :
btsod mdud :
rims kyis shi ba'i klad pa'am /   thod khrag rnams bsres la bri :
lpags chen nam sag tis phur la :
skud pa ser pos btsems la mgul du gdag go :
bsdus pa byed na sngags rkyang gcig tu dmar po gsum dang thod khrag gis bris la sag ti la skud pa ser pos btsems la rten 'brel snying po nyi shu rtsa gcig gis rab gnas byas la mgul du gdag go :
gnyis pa dri chu'i lag len ni :
tho rangs lto stong gi dus su dri chu bar pa lag pa g.yas su btang bar 'og tu bstan pa'i sngags btab la g.yon gyi srin lag gis dkrugs la phud rigs gsum la mchod :
shangs kyis rngubs la btung :
lhag mas khrus bya'o :
nad srung zu gu gzhug pa la gnyis :
sman dang sngags so :
dang po sman ni :
rgyu gzer gyis shi ba'i thod rus bzhi cha :
bdud rtsi   chos sman /bzhi gsum gla ba dri thon gcig dang gsum sngags pa nus pa can gyi dri chus sbrus la :
ril bu ri bong gi ril ma tsam byas la :
dgong mo lto bkug la nangs par rang gi dri chu   bar pa /hub gcig la sngags btab la btung ngo :
de nas ril bu btang ngo :   dri chu bar pa la sngags btab pas dbul /
sman ma zhu bar zas mi za :
zhag gcig zas ngan pa spang :
ril bu za rgyab bud med dang :
bshal skyug :
gtar ga :
skyur :
rul sungs :
ngal dub drag shul spang ngo :
ril bu res zla ba re thub bo :
nangs ma bdun btang na lo gcig thub :
zla ba gcig la ma chad par btang na tshe gang thub bo :
gnyis pa sngags bzla ba ni :
oM kun+d+he la kun+d+he bi li shar shar swA hA:   oM kun+te kun+te baM laM b+h+rU~M shal shal swA hA:   zhes pa lugs gcig yin 'dug
/bsnyen pa'i dus su rab 'bum tsho :
'bring khri tsho :
tha ma stong tsho bskyal lo :
las la sbyor dus brgya rtsa brgyad bzlas so :
gsang srung lha bsgom pa ni :
gsang bdag sprul pa'i khyung dang bcas pa dug gsum 'jigs pa'i 'khor gyis bskor bar bsgom :
brtag pa'i thabs la bzhi ste :
rtsa chu 'khru mdog dbang po bzhi la brtag pa ste :
de rnams rtsa ba'i nang na gsal lo :
bcos thabs la gsum ste :
gso thabs sngon 'gro dngos gzhi rjes :
zhes pa dang po sngon 'gro ni :
nad ma smin pa smin par byed pa dang :
smin pa sdud par byed pa la :
zhu mkhan :
btsod dang :
ma nu :
tig ta'i thang btang :
zhag bdun phan chod lon na rnying pas smin par bya mi dgos par rang bzhin du smin nas rang gnas na yod pa yin :
kha cig smin par byed mi dgos zer nas sman gtong ste :
ma smin sbyang sngas gnyan mi chom :
zhes pas nad ma smin par gnyen po btang na :
phyir la nad lus la byer na nad rkang ring ba'am :
gso dka' ba'am :
mthar srog la'ang nyen te :
dper na lcags ma tshos pa la tho ba rgyab na dum bur chag pa dang 'dra'o :
des na smin par byas nas rang gnas su gong gi sman gyis bsdus la da gzod gnyen po'i sman btang ngo :
yang na lus zungs bzang ba la :
skyed thung sbud thung gis dpyad sbyong ba'ang bshad do :
dngos gzhi la gsum :
dang po gso bya don snod dang nad gzhi'i rigs dang :
gso byed zas spyod sman dpyad sngags :
gso thabs spyi dang bye brag gnyis :
zhes pa :
spyi bcos la gsum yod pa las :
dang po rgyu gzer zhes bya'i nad 'di'i rgyab rten yang gnyan yin te :
gnyan ma chom par nad mi drag :
de yang 'di skad du :
rgyab rten lha dang ma bral na :
'jigs pa'i 'phrang kha mi khegs pas :
gnyan gyi ri bo thog gis bsnyil :
zhes pa :
de la sman dpyad zas spyod sngags dang lngas gso bar bya ste :
dang po sman ni :
rgyal po gdan las phab nas gzhung bzhin sman gyis bcos pa'i ril bu 'ga' re btang ngo :
dpyad ni :
spyi gtsug an stong drug bdun du spra ba la me bskyod pa sha la ma reg tsam du ye re bzhag :
de ni sdigs pa rten 'brel gyi me'o :
sngags ni :
oM hur khyung hur khyung sod :
sbrul khyung sbrul khyung sod :
nA ga nA ga sod :
de ba de ba sod :
ces pa chu gtsang dang sman gnyis ka la btab la btang ngo :
zas ni dkar gsum mngar gsum tsha skyur drod bcud :
rul sungs :
zho chang sngo ngad la sogs pa spang ngo :
'bras dang 'bru rnying gi zan tshod btang ngo :
spyod lam drag shul gyi bya ba spangs la :
bsil sar gos lag dro ba gyon :
yid du 'ong ba'i nad g.yog pas nad pa dga' ba'i gtam gtong gis bsdad :
de ni rgyab rten lha dang bral ba zhes bya ste gnyan gsod pa'i 'jigs pa'i 'phrang kha khegs te don snod dang srog rtsa la sogs par sngar ma shor ba la mi 'chor ro :
shor ba rnams gsod sla :
gnyis pa rten pa'i grogs dang ma phral na :   rkyen ngan grogs ma bral na zer ba 'dug
/nad kyi dngos po mi chom pas mkhris pa'i me bsad par bya ste :
ji skad du :
brten pa'i grogs dang ma bral na :
nad kyi dngos po mi chom pas :
mkhris pa'i me dbal char gyis bsad :
ces pas :
spyir bcos mkhris pa'i me bsad pa dang :
sgos bcos chu yi 'ol kha bsdam pa dang :
bye brag mtshang can dgra bo dmigs su gsod pa dang :
don lnga me bzhi'i steng du chu bzhi dbab pa dang bzhi :
ming gi rnam grangs so sor tha dad yod kyang :
'chos pa'i dus su gcig tu dril nas bcos te :
de ci'i phyir zhe na :
mkhris pa me yi dbal tshad pa dang 'dra bas bsil gyis ma bsad na :
don lnga bud shing dang 'dra ba tshig pas :
des stod du lus zungs gangs ri 'dra ba bzhu nas de yi khu ba bar du snod drug rgya mtsho dang 'dra bar babs te :
des smad gzhang yur ba dang 'dra ba nas zhu nas :
nad dang lus zungs chu ltar 'brubs te :
de yis bar na lus zungs sreg :
snying dang glo ba mchin mtsher me :
me bzhi'i steng du chu bzhi phob :
ces pa :
gnyen po sman dpyad zas spyod sngags dang lngas bcos pa ste :
de la sman ni tshad pa che chung brtags te :
tsha ba che na ga bur bdun pa :   ga bur /
gur bum /
cu gang /
tig ta /
hong len /
ba sha ka
/ut+pal sngon po /
tsha ba chung na gur gum bdun pa'i   gur gum /
a ru ra /
cu gang /
gi wang /
tsan+dan /
dom mkhris /
tig ta /
phye ma ka ras kha blangs la nam gung mkhris dus su gangs chus 'phul la btang ngo :
thang chen tig ta bdun pa'i   tig ta /
hong len /
gser gyi me tog
/dug mo nyung /
bong nga dkar po /
ba le ka
/kyi lce dkar po /
grang thang btang :
ka ra gangs chu la btab la kha bshal lo :
yang na tshad pa che chung gis ga bur :
gur gum gi wang phye ma ka ras kha blangs la gangs chus phul la gung gnyis btang :
ba le ka :
ba sha ka :
tig ta :
hong len :
dug mo nyung :
sum cu tig :
gangs chus rta byas gung gnyis yang yang btang la kha bshal bar bya :
kha cig rgyu gzer gnyan rims yin pas ka ra btang ba 'gal zhe na :
de ni gzhan la 'gal yang gdams pa 'di'i lugs la mi 'gal te :
ci'i phyir zhe na :
gong du gnyan gyi ri rgyal thog gis bsnyil nas gnyan med par byas nas :
da tsha ba'i dbal 'brid pa rgyu long gi bam rul dang mchin pa'i rul bcad :
'khru ba'i 'ol kha gcad pa'i phyir ka ra yang btang :
gtar ga yang byed do :
dpyad du tshad pa che chung gis mchin rtsa ru thung dang bshal ring rim par gtong :
sngags ni :
chab chab kar shag :
chub chub kar shag :
'brug 'brug tshal tshal :
zhes gangs chu dang sman la btab nas btang :
zas spang ba gong dang 'dra'o :
bstan bya 'bras dang yos kyi tshod ma phye thug tshwa mo dang nas dkar sngo'i zan lcur re ba btang ngo :
skom du gangs cu g.ya' chu brag las byung ba'i :
mdor na ba tshwa med pa'i chu tho rangs skar ma la blangs la bskol grangs yog tshad btang ngo :
spyod lam 'og rlan med pa'i gnas :
khang pa bsil sar brkyang bskum ldang nyal drag shul mi bya :
grang dro ran par byas la mthun pa'i grogs kyis yid du 'ong ba'i gtam zer zhing bsdad :
gzhan yang :
snying dang glo ba mchin pa mtsher :
me bzhi'i steng du chu bzhi phob :
ces pas :
sman ni don lnga gang 'khru'i rtsa chu 'khru mdog dbang po la brtags la :
don lnga gang 'khru'i   don lnga gang 'khru'i dbang po nyams par 'gyur ro //
snying la dzA ti glo ba la cu gang mtsher pa la li shi mkhal ma la sug smel mchin pa la gur gum /kha 'dzin bung che bar btang ste :
de sman gyis tshad pa bcag pa dang :
'ol kha bsgyur ba dang :
don lnga'i me bsad pa'o :
dpyad kyi chu yis tshad pa bcag pa dang :
'ol kha bsgyur ba dang :
me bsad pa gsum ni :
don lnga gang 'khru gong ltar brtags la de'i rtsa gtar ro :
zas dang spyod lam gyi chu yis me bsad pa dang :
'ol kha bsgyur ba gong dang 'dra'o :
de rnams kyi sgo nas mkhris pa'i me bsad pa dang :
chu bo'i 'ol kha bsgyur ba dang :
me bzhi'i steng du chu bzhi dbab pa'i thabs phyi nang dril gcig tu bsdebs nas rgyud dkrugs pa bsdebs :
lung bcus pa bsrangs :
man ngag gab pa mngon du phyung nas bstan pa'o :
de nas spyi bcos kyi mtha' la :
yan man 'khrul thag ma gcod na :
myur bar srog la rgol srid pas :
tsha grang 'bros 'ded rigs pas 'phrul :
ces pa :
yan ces pa tshad pa yin la :
man ces pa grang ba'am rlung yin pas :
rgyu gzer la gnyis ka rang chas su yod pas tshad pa'i dus su dpung bsil gyis bcos :
nangs dgong srod tho rangs la thor bu'i rlung kha mnan te :
mig rtsa rgod :
kha lab :
shes pa yang ba la sogs pa mdor na rlung skyes pa'i rtags byung na gsur dud btang :
sre long ba'i khu ba'ang bag re btang :
rkang lag grang na mthil bzhi la bsku mnye dang drod dugs bya :
tshad pa bri ste rlung cher skyes na sha gsar pa'i tsho khu dang phye thug la 'o ma blugs pa dang :
zan tshod la mar spags la bag re btang :
chang gsar 'jam la dzA ti btab pa'ang bag re btang ngo :
de ltar tsha grang 'bros 'ded ma shes na :
rlung gi las myur bas :
tsha ba rkyang par bcos na rlung gis srog 'dor ba'i dpe yod pas :
tsha grang 'bros 'ded rigs pas shes par bya'o :
de rnams spyi bcos so :
bye brag nyes byed 'khru ba spyir bcos pa :
snod kyi /   mtshang can dgra bo dmigs su shor ba dang :
las kyi mtha' bsgyur zug gzer bcag pa dang gsum las :
dang po 'khru ba spyir bcos pa la gsum :
dang po chu bo'i 'ol kha bsgyur ba :
bar du rgya mtsho gnas su skam pa :
tha ma rdzing gi 'ol khung sbyang ba'o :
dang po chu bo'i 'ol kha bsgyur ba la :
sman dpyad zas spyod sngags kyis 'jigs pa'i 'phrang kha dgag :
mkhris pa'i me bsad :
me bzhi'i steng du chu bzhi dbab pa dang gsum gyis bcos te gong du bstan no :
gnyis pa rgya mtsho gnas su skam pa dang :
snod lnga chu yi steng du gnyen po me bzhi spar ba gnyis ming gi rnam grangs tha dad du 'dug kyang :
gnas gong 'og tu 'dug kyang gcig tu dril nas 'chos te :
dper na stod du chu skye 'phro ma chad na bar du rdzing mi skam :
rdzing ma skam na smad du yur ba'i chu mi 'chad pa 'dra'o :
stod du chu bo'i 'ol kha bsgyur ba dang :
bar du rgya mtsho gnas su skam dgos te :
de'ang ji skad du :
pho long lgang pa rgyu ma chu :
chu bzhi'i steng du me bzhi spor ces pa de gnyis don gcig yin te :
rgya mtsho zhes pa ni snod lnga :
chu zhes pa ni nad :
me zhes pa ni gnyen po sman dpyad zas spyod sngags te nad skem pa'i phyir la ming mer btags kyang don bsil yin :
de la sman gyi me ni dgu sbyor   rgu drus thod rus thog rus gsum //
tsan+dan gla ba brag zhun gsum //
a byag bong nga dom mkhris gsum //
yin te ka ras skyobs la gangs chus phul la drug yar du btang ngo :
dpyad kyis rgya mtsho skam pa ni me gtar gnyis te :
me ni snod lnga gang 'khru 'khru mdog   rtsa ba na gsal /dang :
rtsa dang zug gzer la brtags la :
gang na sa de la brtags btab la :
mdun rgyab me long btsugs la me long gi gzugs kyi rtags la btsod kyis me btsas bsregs te rten 'brel gyi me'o :
dngos su tshigs pa bcu drug pa dang :
lte ba'i 'og tshon gang dang :
lte ba'i g.yas g.yon du spra rdog re bzhag la du ba lang byas la sha la ma phebs tsam la bsal lo :
gtar ba ni dmar po dang dud kha la sogs pa'i 'khru ba'i mdog la brtags la :
don snod gang zug che ba la gtar ro :
des ni chu dpung dpyad kyi mes skam pa'o :
sngags ni :
oM nir sing yer rbad swA hA:
gangs chu dang sman la btab la yang yang btang ngo :
zas dang spyod lam gong dang 'dra'o :
de ni rgya mtsho gnas su skam pa'i me bzhi'i sbyor ba'o :
tha ma rdzing gi 'ol khung bsal ba ni :
bcos thabs kyi nang nas log gnon yin te :
dgra bo gnas nas dbyung ba zhes kyang bya :
tsha ba yul 'don pa zhes kyang bya ste :
gong gi sbyor ba rnams kyis tsha ba yang ma chom :
'khru ba yang ma chad :
nad pa'i lus stobs dang rtsa shed ma shor bar :
zhag bcu zla phyed phar 'das na nad kyi gnya' ma chog pa yin pas :
tha ma log gnon rdzing gi 'ol khung spyod pa shes par bya'o :
yang na dang po rang gsar pa'i dus su sbyangs na   'tsho 'chi gang yang sla bas nyen che /nad rkang thung bar 'ong ste :
de la'ang sman dpyad zas spyod sngags dang lngas sbyang bar bya ste :
sman ni dang po 'khrog sman a ru ra mchu snyung dang :
mdze tshwa grang thang btang ngo :
de nas lcum rtsa :
re lcag :
thar nu :
tig ta bzhi byis pa lo brgyad pa'i chu la sbyar ba btang :
de rjes dug nyung :
bong dkar :
ba le ka :
li ga dur :
dom mkhris ka ras skyobs la chu bskol gang gi lcag gis 'phul la btang :
yang na bkru sman dang bsdebs la 'dra'o :
phan pa'i rtags ni 'khru ba bung che la grangs nyung ba zug chung zhing 'khru ba sla ba tsam byung na legs pa yin :
skom du chu bskol grang btung ngo :
shel   kyi lce dkar po /mo   thang /dang :
tsho khu la bcos pa'i phye thug btang ngo :
rtsam pa zhib mo tshos pa'i zan dum re btang :
ba mar dum re zan chu grang mo la blugs :
ba yi 'o ma dum re tshod mar blugs :
rjes la gur gum bdun pa ka ras skyobs la gangs chus phul la btang ngo :
des ni rkang thung ba dang phyir mi ldog go :
spyod lam bshal rjes lta bur bya'o :
dpyad ni rgyu long zug che ba'am :
'khru ba 'gyings na long rtsa gnyis pa gtar ro :
spyod lam ngal dub ldang nyal spangs la :
mi grang ba dang :
zas skom 'grang ches pa ma yin pa bsten no :
des ni log gnon dgra bo yul nas dbyung ba'o :
tha ma rjes gcod lus zungs gso ba zhes pa 'khru ba ma chad na bcad pa dang :
lus zungs gso ba gnyis las :
dang po 'khru ba ma chad par 'byams na 'chi ba la nyen che bas :
'byams pa gcad dgos te :
sman dpyad zas spyod sngags dang lnga las :
sman ni ka bed :
mon char :
da trig :
tha raM pa :
bya rkang de rnams gang rnyed :
zas zho btsos :
sbre :
'bras yos :
klad pa btsos pa rnams btab la btang ngo :
sha gsar tshos khu la sga spod btab pa bag re btang ngo :
chang gsar 'jam thang bag re btang ngo :
sngags ni :
oM nir seng yer rbad swA hA:
sman dang zas dang chu la btab la btang :
dpyad ni mthil bzhi la byug pa bsku mnye dang lcags sros kyis bdug go :
des kyang ma chod na :
tshigs pa bcu drug bcu bdun lte ba'i g.yas g.yon tshon re dang :
lte 'og tshon gang du me gdab bo :
spyod pa gong dang 'dra'o :
zla phyed zhag bcur spyod pa gzab bo :
des 'byams pa gcod :
gal te des kyang ma chod na log gnon ni :
'byams drags nyen che gyen tu ldog la skyug bya'o :
des mi chod mi srid do :
de nas lus zungs gso ba ni :
rtsa ba lnga'i sman mar kham re za :   des rgyu ma'i shed bskyed pas phyis nad ro mi ldang /
zas ngan pa spangs la bzang po zla ba gcig gi bar du bsten par bya'o :
pad+ma nga yis 'di bshad pas :
snyigs dus sems can ma 'ongs la :
nad ngan rgyu rims dar dus su :
gdams pa 'di dang 'phrad par shog :
gces pas snying gi dkyil du chongs :
'di bshad nyams su len pa na :
nad drag lus po chos dang mjal :
nad pa mthar 'tshang rgya bar 'gyur :
rgyu gzer nad rnams sos par shog :
rgyu gzer las rnam par rgyal ba zhi sbyong sbrags ma'i lag len zhes bya ba :
ma bas lhag pa'i bu :[ \u0f80]atsha :
!
'brum nag srung ba'i shog dril te bdun pa :
skyob pa'i lha la phyag 'tshal lo :
'brum nag go shol nad bdag mo'i :
srog sngags srung ba bstan pa ni :
ha ra b+harla ma ra tsa dur rbad rbad :
raM   graM/
shing   shi /
khas :
rgya gar ma b+ha ti   d+hI zer ba'ang 'dug
/su tha rbad rbad :
ba bla shu dag gla bas byug :
mdung tshugs su bris la mgul du gdags :
srog sngags srung ba bri bzlas bya :
ma yams kha 'bar chu gtor btang :
rab gnas la sogs gong bzhin bya :
'brum nag srung ba'i mde thung ngo :
e ma shin tu gsang bar bya :[ \u0f80]atsha :
!
byin log bcos pa'i shog dril te nyer gsum pa :
sman gyi bla la phyag 'tshal lo :
nyon cig jo mo mkhar chen bza':
byin log bcos thabs bstan pa ni :
de la rtags gso rnam pa gnyis :
dang po mgo dang pho ba na :
skom dad che la lus po grang :
bar du rtsa ni bul lam zhan :
'bros sa rnam pa bzhi yin te :
mig ni gting du 'bros pa yin :
nywa ni ngar gdong steng du 'bros :
nywa rnams 'gyur zhing gshong 'bur byed :
shin tu zug gzer che ba yin :
lce ni rkan phug 'bros par byed :
rtsa ni rus mig 'bros par byed :
'chor ba bzhi brgyad brtag pa la :
skad ni sna ru 'chor ba yin :
sgra tal spang du 'chor ba yin :
reg bya grang 'dar 'chor ba yin :
sems zi long du 'chor ba yin :
shin tu zug gzer che ba yin :
'khru skyug rgya bshal dag tu 'ong :
de ltar byung na nywa lhog yin :
de la rigs ni rnam pa gnyis :
tsha lhog chu dmar lus drod che :
rtsa tsha de ni nyung ba yin :
de bcos smin byed par pa ta'i :
thang ni hub gsum tsam re btang :
bdud rtsi chen po btang bar bya :   btsan dug ra dug shug tsher mu zi gu gul shu dag gla rtsi shing kun bdud rtsi rnams ril bu byas la btang bar bya /
yang na tsha grang sman ji ltar smos pa bzhin btang /
li shi gur gum dom mkhris dang :
sa le ljang pa btang bar bya :
grang lhog yin na rtsa chu dang :
phyi yul thams cad grang ba la :
phyi drod chung zhing rtsa bul lo :
bong nga kha gnon shing kun   bzhi 'gyur /dang :
dzA ti pi ling rgya tshwa dang :
rgyam tshwa kha ru tshwa rnams ni :
zhib btags ril bu sran ma tsam :
gsum lnga la sogs rigs pas dpyad :
'khru ba bcad pa wa gdong pa :
brdung bskol khu bar tshwa ba gsum :
shing kun btab la btang bar bya :
lte 'og tshon gang bcal ba'i sar :
me btsa' btab pas 'khru ba chad :
skyug pa la ni sa le ljang :
phye ma chang la bskol ba btang :
spra ba gsum gyis /   ske yi tong tong pa la bsreg :
spyir du sman ni   tsha grang thams cad la /bong nga dang :
a ru ra ni lnga 'gyur btang :
gla rtsi rgya tshwa sbyar ba yi :
ril bu byas la lnga gsum btang :
rigs pa'i blo dang sbyar la btang :
ro stod dag la zug che na :
tshigs pa drug bdun mdun   spyi gtsug snying dkar nag /rgyab bsreg :
nywa 'gyur zug che tshil chen la :
bong nga nag po btab la byugs :
de nas gson chings bya ba gces :
des ni zug chag log gnon la :
sman /   dri chu bar pas   tsha grang /kha bsgyur bya :
chang zhim dang ni lug sha dang :
sha chen tsho khu btang bar bya :
de yis 'tsho bar nges pa yin :
byin 'chus gso ba 'phrul gyi yang zhun ces bya ba'i mde thung ngo :[ \u0f80]atsha :
!
mig ser srung ba'i shog dril te lnga pa :
skyob pa'i lha la phyag 'tshal lo :
mig sen lus po sgyur ba yi :   ser por 'gro /
nad bdag pho mo'i srog sngags   na sha yi /dang :
srung ba'i rim pa bstan pa ni :
mthing ga la sogs sngon po   g.yu'am spang ngam /yis :
phreng gcig tu ni bris la gdags :
oM tshal du tshal du :
pa ta sha ha :
na sha ya na sha ya :
triM dza triM dzaH
b+ha d+ha ya :
b+ha d+ha ya phaT phaT swA hA:   sngags lugs gcig la /
srog sngags /   oM tshal du tshal du :
pa ta b+ha na :
na sha ya na sha ya :
tri ma dza tri ma dza :
b+ha d+ha ya phaT swA hA/
btsan dug nag po khrag gis byugs :
gri shi dar ma'i pags pas bstum :
nyi ma'i gung la   srog sngags /bdun bdun bzlas :
rab gnas mi lag ma brgyud gdags :
rgya nad mig ser srung ba'i mde thung ngo :
e ma shin tu gsang bar bya :[ \u0f80]atsha :
mang+ga laM:
!
shog dril nag po bzhugs :
gdul dka' mtha' dag 'dul mdzad pa :
rdo rje bsnams la phyag 'tshal lo :
nyon cig jo mo mkhar chen bza':
lnga brgya dus kyi snyigs ma la :
shin tu ma rungs 'jigs pa'i nad :
ha la cog 'gyel zhes bya ba :
'dzum bcas ltag dgyed so gtsigs nas :
na long med par 'chi ba 'byung :
'di ni spang la me mched bzhin :
'gos skyen 'chi sla gso ba dka':
gang byung sa der mi thog gcod :
thos pa tsam gyis 'jigs skrag sngangs :
des na de gso'i gdams pa 'dzin :
snying gi dkyil du sa ma ya :
ngan na bu la'ang ma ster cig :
sid+d+hi pha la ho :
de la rgyu rkyen brtag pa'i thabs :
gso thabs gnyen po bzhi yis bstan :
de rgyu lha chen sprul pa'i gdon :
ma mo DA ki sa bdag klu :
gnyan rnams rab tu 'khrugs las byung :
de yis nad dang lus zungs dang :
dri mar bcas pa shin tu brlag :
rkyen med car phog yams su 'byung :
des drag gnyug thung srog la rgol :
drug bdun khongs las 'da' mi srid :
de rtags ma nges cir yang 'byung :
dang po cham pa'i rnam pa 'dra :
phrum ser byung na rab tu legs :
de ma byung na shin tu 'jigs :
na rgyu med kyang snying mi dga':
phal cher mgo dang mgrin pa na :
glo snying gnyis la babs pa yin :
mchog tu chu ni mar nag 'dra :
khyad par gsang ba'i rtags lnga yod :
me long g.ya' dang bral ma bral :   sog pa na'am ba spu ldog
/nyi zla thang la lhung ma lhung :   mig gi rtsa rigs la khrag gi thig le 'ong /
srin po'i rgyu lam chad ma chad :   srin lag gi rtsa drag tu 'phar /
ri bo rtse nas nyil ma nyil :   an stong na'am skrangs pa /
dar chen rlung gis bskyod ma bskyod :   lce steng du 'brum pa dkar po dang 'og tu nag po 'ong /
lnga ka tshang na la chen 'da':   rtags /
de ma yin na 'di ltar gso :
na ma thag tu dpa' bo   'dzin pa /dang :
ma gi ta   gla rtsi /dang a mr-ita :   chos sman /
mi bskyod pa   lo brgyad dri chu /dang sbyar la btang :
gsang ba sum sbyor zhes bya ba :
gag lhog cog 'gyel gnyen po ste :
nyi ma gcig la lan gsum du :
'di la yun ring klod longs med :
mi sha 'phrang la 'phrad pa bzhin :
su shi lag gtod tshod mi len :
yang na dpa' bo sum cha   ra dug pa /dang :
rnam rgyal   a ru ra /sum gnyis ma gi ta :  gla rtsi /
de la rno 'dod rgya tshwa dang :
ngar glud shug pa tsher ma can :
rgyab rten dmar po   rgya mtshal rgya skyegs /rnam pa gnyis :
dri mchog rnam gnyis   gu gul shing kun /brag gi bcud :
lo brgyad byis pa'i rta la bskyon :
thum rbud   rngub /rbad khaM khyur :   sngags 'di byin rlabs che kun la 'gro /
sngags rgod lnga yis byin brlabs nas :
btang na gag lhog cog 'gyel la :
'di mtshungs gnyen po yod ma yin :
des kyang ma drag nangs par dus :
rgyal po chu rtsa mtheb tsam /blon po   thar nu sum cha /'bangs   shu dag ril ma tsam /dang gsum :
dpa' bo   'dzin pa sran tsam /grogs po   re lcag mtheb tsam /gtum po   bong nga sran tsam /gsum :
mi   sha rlung gnon mtheb tsam /dang rgya stag   byang ba rtsa nad 'khrud pa gsum /bod stag   sbre can sha mtheb tsam /gsum :
ri dwags   gla rtsi sran tsam /lhog dug   stag sha tshom gcig /'dre gsod   gu gul ril ma tsam /gsum :
sman mchog   a ru ra /rgyal po drug 'gyur te :
bcu gsum tshogs pa'i sman mchog 'di :
lo brgyad byis pa'i rta la bskyon :
ril bu sran ma 'bring po tsam :
byas te na tshod nad stobs dang :
sbyar la ci rigs btang bar bya :
gag lhog cog 'gyel gnyen po ste :
nad rnams rtsa dang don snod nas :
rang dbang med par 'don pa yin :
'di ni bdud rtsi shi sos te :
'chi bar dus btab nges par bzlog :
ya thag chad pa ma gtogs pa :
sman 'di slebs pas shi ba med :
de rjes rims smyon tre tre ho :
gcig la gcig phan 'phrul la bcos :
rta rgyug rims smyon tre tre ho :
ji bzhin 'dir yang shes par bya :
spyir du nad 'di gdon gyis bskyed :
de phyir dkar chos dge la 'bad :
gzungs bsdus pha rol phyin pa dang :
mtshan brjod bde gshegs mchod pa dang :
gtor ma sbyin sreg khrus chog la :
rab tu 'bad pa gces pa yin :
de yis nad las thar bar nges :
cog 'gyel zhes pa'i nad ngan la :
'di med gso ba'i re thag chad :
'di yis 'gro ba mi yi lus :
srog gi nye 'don byed par shog :
cog 'gyel nag po bcos pa'i thabs :
bdud rtsi shi sos zhes bya ba :
kun gyi thun mong ma yin pa :
shin tu gsang ba'i gdams pa'o :[ \u0f80]atsha :
!
rab gnas mnga' gsol gyi shog dril te bcu bzhi pa :
skyob pa'i lha la phyag 'tshal lo :
nyon cig jo mo mkhar chen bza':
rdzas la nus pa bskyed pa'i phyir :
rab tu gnas pa bstan gyis nyon :
gza' skar tshes grangs bzang po la :
dam nyams yugs sa mdze pho dang :
dbang po ma tshang nad grib can :   rims byung ba'i mi la srung ba mi sbyin /
spangs te mtshams bcad   rnal 'byor dam tshig can /bag ldan pas :
rdzas sman thams cad 'tshogs pa gsog :
dkar ser sngon po gsum byas la :
rigs gsum mgon por gsal btab la :
ye shes sems dpa' dgug gzhug bya :
ye d+harmA yis rab gnas bya :
de dag thams cad 'od du zhu :
hU~M   du gyur pas ril bu byug pa phur ma gsum ka rigs gsum bskyed pa 'dra /
ril bu hU~M du gsal /dang phaT kyi sgra can du :
gyur pas thams cad srung bar byed :
mi lag mi brgyud bdug cing bcang :
des ni gdon bgegs nad las thar :
rab gnas dpa' bo go cha srung ba mnga' gsol gyi mde thung ngo :
e ma shin tu gsang bar bya'o :[ \u0f80]atsha :
!
zu gu gzud pa'i gyad bzhugs :
skyob pa'i lha la phyag 'tshal lo :
nang   gi srung ba /du zu gu gzud pa la :  sman dgu ste /
gla ba   bag tsam /gu gul   cha gsum /shing kun   bag tsam /dang :
shu dag   cha phyed dang gnyis /sman chen   cha gcig /kha non   a ru ra drug 'gyur /dang :
ldong ros   se ba gnyis /gi wang   gi wang cha gcig /gcig pur skyes :   sgog skya dang /
lo brgyad byis pa'i chus sbrus /   dpa' bo rnam dgu'i zu gu gzhug :   nang nas zu gu ma bcug par phyi nas dmag gis mi bskor zhes so //
mtha' bzhi gyad kyis bsrung ba la :
'khor lo sngags phur byug pa ste :
gla ba shing kun dzA ti dang :   byug pa sman gyi gyad /
gu gul spru nag bdud rtsi gnyis :   bshang gci /
shu dag mu zi sgog pa gsum :
bcud sbyar   mi'am phag pa'i tshil bu mar rnying la sbyar /mthil du srin lag mnye :
dri ldan gnas chen   spyi bo smin mtshams ltag khung snying kha sna rtse lte ba bshang gci /brgyad du byugs :
sha chen stag sha spru nag dang :   phur ma rdzas kyi gyad /
gla ba ru rta mu zi dang :
rigs gsum mgon po   bong nga yung ba shu dag /mgul du gdags :
zas dang sgra skad ma 'dres par :
shangs kyis dri yi snying po blang :   phur ma rdzas kyi gyad gcig pos kyang rims thub /
sngags dang 'khor lo gzhan du blta :[ \u0f80]atsha :
!
zu gu 'dzud pa'i shog dril te bcu pa :
skyob pa sangs rgyas sman gyi bla :
bai DUr+ya la phyag 'tshal lo :
nang du zu gu 'jud pa ni :
rgya tshwa   bag tsam /mu zi   cha gcig star bu la :
se 'bru shing tsha pi pi ling :
sug smel sman bzhi bsdebs la btang :
rtsa ru 'dren cing me drod skyed :
'byung ba gso zhing ljon par byed :
zu gu 'dzud pa'i mde thung ngo :
e ma shin tu gsang bar bya :[ \u0f80]atsha :
!
phur mas srung ba'i shog dril te bcu gcig pa :
skyob pa'i lha la phyag 'tshal lo :
gnyis pa phur mas srung ba    nad gdon dris srung ba 'di gces gsungs /la :
sgog skya kha tshar btab la gdags :
'go ba'i nad rnams ma lus thub :[ \u0f80]atsha :
!
byug pas srung ba'i shog dril te bcu gnyis pa :
skyob pa'i lha la phyag 'tshal lo :
gsum pa byug pas srung ba la :
btsan dug ra dug lo btsan pa :
sbrul sha spos dkar kha tshar gdab :
stong phrag brgyad cu'i bgegs rnams dang :
'go ba'i nad rnams ma lus thub :
kha tshar sman gyi mde thung ni :
med na srung ba don dang bral :
zhes gsungs so :[ \u0f80]atsha :
!
klad gzer bcos pa'i shog dril te bcu dgu pa :
bai DUr+ya la phyag 'tshal lo :
nyon cig jo mo mkhar chen bza':
mgor babs klad gzer zhes bya ba :
'dzam gling mi rnams phyags mas 'debs :
de yi gso thabs bstan gyis nyon :
skya nad gong dang 'dra ba la :
mur gong ltag pa gzer ba dang :
'phar rtsa 'khyugs la 'phar ba 'ong :
mig sprin dmar la sha lpags tsha :
stod du   an tsam re /gzer zhing glo yang 'ong :
klad gzer nad rtags de rnams yin :
gso ba'i thabs la rnam pa gsum :
sngon 'gro rgya skyegs thang btang la :
dngos gzhi gnyan sbyong btang bar bya :
rgyal po thar nu sum gnyis btang :
btsun mo hong len ran par btang :
blon po chu rtsa gsum cha btang :
de gsum gyis ni nad rnams 'joms :
gtso bo gsum la skyob drug btang :
re lcag rtsa ba chu rtsa'i phyed :
stag sha de dang mnyam pa gcig :
gu gul gla rtsi shu dag go :
dgu sbyor 'di yis mi sos med :
bye brag klad pa gzer ba la :
gu gul gla rtsi bung cher btang :
zhi ba'i sman la gur gum dang :
cu gang thun re gla rtsi drug :
ldong ros cha gcig gu gul phyed :
khye'u'i chu yis rta byas la :
nyin re la yang thun gsum btang :
'bri rta bzang po mchog tu bsngags :
nad ma 'byongs na khrus bskyar bya :
rjes ni dpyad kyis bcad pa ste :
sngon nas mi gtar phyi nas gtar :
mur gong 'khyugs na re thag gtar :
ltag zur 'khyugs na ltag rtsa gtar :
dpral bar 'khyugs na dpral rtsa gtar :
de ni gzer dmigs rtsa yin no :
ro stod bag re na ba yang :
dbyibs ni tshad pa 'khrid pa yin :
ru thung g.yas g.yon gtar bar bya :
snying rtsa rtse chung tshod dang sbyar :
de la 'tsho 'chi'i rtags rnams ni :
mig sprin ser po yal na 'tsho :
zug chung dang ga bde na 'tsho :
de la 'chi ba'i rtags bstan pa :
dang ga 'gag cing   sna bug nas /chu ser 'ong :
dbugs sna thung na 'chi ba yin :
klad gzer bcos pa'i thabs 'tsho 'chi brtag pa dang bcas pa :
gsal byed nyi ma'i nying khu zhes bya ba :
thun mong ma yin pa'i gdams pa'i mde thung ngo :
e ma shin tu gsang bar bya :
!
stod gzer bcos pa'i shog dril te nyi shu pa :
sangs rgyas sman gyi bla la phyag 'tshal lo :
srog gcod kha 'dra gnyan gyi nad :
stod gzer bcos pa'i mde thung ni :
mtsho rgyal khyod la bshad kyis nyon :
spyi rtags kun dang 'dra ba la :
khyad par gzer thung rtags bstan pa :
nang lhog nag po yin pas na :
snying kha na'am mchan 'og gzer :
lud pa dmar ser kham nag 'ong :
mgo bo na zhing mig sprin ser :
glo 'gag dbugs thung rngam pa rgod :
zug gzer che zhing chu thor 'ong :   mu cor smra /
bcos pa'i thabs la gsum yin te :
sngon 'gro dngos gzhi rjes gsum mo :
rgya skyegs tig ta hong len dang :
ba sha ka yi gdus thang btang :
dngos gzhi khong sman gzhung du shes :
rgya skyegs thang ni rgyun du btang :
ri thang mtshams su   bcud gzhan mi gtang bar sre long dang chang gsar btang /gzab par bya :
drug bdun 'das nas glo lu 'ong :
zug gzer chung na sgog chab btang :
gur gum cu gang li ga dur :
shing mngar sbrang rtsi bzhi sbyar ba'i :
ril bus tshad gzhug sel bar byed :
gnyan ma choms par gtar ba na :
nyes dmigs che bas legs par brtag :
khrag gzer che na rtse chung gtar :
rta yis brdabs pa dang g.yang du lhung ba la'ang /   ba sha ka dang ga bur btang :
bshal gyis gnyan nad thur du sbyang :
gta' ni byis pa'i chu la sbyar :
nang lhog nag po yin pas na :
dkar dang mngar ni bsrung bar bya :
'dis ni nges par 'tsho bar 'gyur :
gal te des kyang ma thub na :
btsan dug   cha gcig /ra dug re lcag pa :   cha gnyis /
sga skya   cha gcig /lce tsha   kun dang mnyam /thar nu ba :   cha gcig
/dur byid   cha gcig /mi sha   kun dang mnyam /ka ra   drug 'gyur /rnams :
lo brgyad byis pa'i rta la bskyon :
dar ma rnams la bshal du btang :
rgan po rnams la rang bzhin btang :
log na de nyid bskyar la btang :
sbyangs rjes sha gsar tsho khus bcad :
sman bungs che chung nad dang sbyar :
na nas zhag gsum bar la btang :
gzer thung tshabs chen byung ba 'am :
gag lhog /   nag po tshabs chen ma lags pa'i :
tsha ba gzhan la spang bar bya :
gnyan rtags yal lam ma yal gzhung ltar brtags la /   rjes la gzer dmigs rtsa la gtar :   gnyan sod pa dang dus ma yol bar gtar ba gces so //
thor bu'i rlung la sna kha len :
rjes la sha chang bcud ldan bsngags :
stod babs gzer thung bcos pa'i mde thung ngo :
bsil byed zla ba'i bdud rtsi zhes bya ba :[ \u0f80]atsha :
!
rgyu gzer bcos pa'i shog dril te nyer gcig pa :
sman gyi bla la phyag 'tshal lo :
smad babs rgyu gzer bcos pa'i thabs :
rgya nad dang ni byis rims so :   gnyis ka gcig la gcig dgos pas 'phrul la bcos so //
rgya nad dag gi rtags rnams ni :
lus kyi 'byung bzhi 'khrugs pa yin :
tsha skyur drag shul las kyis ldang :
pho mtshan rtsibs ma'i sna ru na :
'phral du bshal ba drag po 'byung :
'di la /   skya nad dag gi rtags mi 'ong :
tsha 'khru grang 'khru gnyis yin te :
tsha 'khru smug ser 'ong ba ste :
chu ru blug na gting du 'gro :
grang 'khru rtsam pa'i mdog mi 'gyur :
lbu ba be'u snabs dmar rtsa 'byung :
chu ru blugs kyang kha ru 'ong :
rgya nad dag gi rtags yin no :
'khrugs kyi nad yin ru thung   g.yon /gtar :
chu rdo grang mos pho mchin bdug :
khong du chu grang yog tshang btang :
thar nu'i khaN+Da cha gnyis /
dur byid khron bu dong ga chu rtsa mchu snyung rnams cha re sbyar la khrus bya'o /   skabs su 'jam bshal btang bar gces :
bcad thabs la sogs 'phrul la bya :
chad na zan dron bag re btang :
rgya nad bcos pa'i mde thung ngo :[ \u0f80]atsha :
!
gag pa dngos su bsad pa'i shog dril te bcu bdun pa :
sman gyi bla la phyag 'tshal lo :
nyon cig jo mo mkhar chen bza':
gag pa'i bcos thabs bstan gyis nyon :
skya nad kun dang 'dra ba la :
khyad par gag pa'i rtags bstan pa :
sna khung 'khyug cing phrum ser khyer :
za yu ba ni bsdams pa 'dra :
rigs gsum dag tu shes par bya :
bya thal bzhin du 'ong ba dang :
zo sha bzhin du 'ong ba dang :
nya skog bzhin du 'ong ba'o :
thor pa la yang gsum yin te :
gsor mig lta bu 'ong ba dang :
smug po rdog por 'ong ba dang :
'brum pa phra mor 'ong ba'o :
khong sman btang la bus par bya :   bcod sman gyi ril bu sogs btang bas nad sos khag gso /
'khru skyug gi chu ser sel lo //
byang ba rgya tshwa big pan dang :
me tog gsum pa li shis bcad :   them pa 'og mar ril bu rta rnga la btags la yar 'then mar 'then bya /
rgya skyegs btsod dang rgya tshwa dang :
bong nga nag po bzhis kyang bcad :   them par pa la bcad sman phye ma smyug sbub lta bus gre bar bus pas skyug pa'am chu ser byung na sel lo //
thar nu chu rtsa'i khaN+Da la :
rgya tshwa big pan btab pas drang :
gi wang gla rtsi rgya tshwa dang :
gu gul big pan ru rta dang :
shu dag ze tshwa rtsi bo che :   ru rta zer ba'ang 'dug
/de dgu sna nas bus par bya :   them pa gong ma la /
des kyang ma chod ol mdud kyi :
tong tong po la me btsa' bya :
bshal skyug sbrel ma bstud la bya :
them pa mtho dman sgra la brtag :
dar na them pa dang po la :
sog na them pa bar pa la :
bshu na them pa tha ma la :
babs pas 'bad la bcos par bya :
gzhan gyis ma thub drag pos bcos :
mngar skyur dkar gsum spang bar bya :
rjes la nag thug tshwa med btang :
de yis 'tsho ba'i rtags bstan pa :
sna khung gzer 'khyugs khyogs na 'tsho :
dang ga bde la skom dad chung :
ma 'thibs shes pa yang ba dang :
gre ba skom pa zhi na 'tsho :
de yis 'chi ba'i rtags bstan pa :
shes pa 'khrul cing srog rtsa gzer :
sna khrag byung nas klad snying gzer :
dbugs thung kha nas khrag byung 'chi :
gag pa'i 'tsho 'chi brtag pa'o :
gag khrag skyug gi mde thung ngo :
e ma shin tu gsang bar bya :[ \u0f80]atsha :
drag po   ra dug pa drug nam /gtum po   bong nga drug nam /shog shing   re lcag pa zho phyed /dang :
gser gyi   lcum rtsa zho gsum /me tog ka mo nya :   thar nu zho gsum /
mAM sa   sha chen zho gsum cha mnyam /ka ra gla ba   dri thon /gul :   zho phyed /
mi bskyod pa   lo brgyad pa'am byin rlabs can gyi chu /la sbyar ba btang :
thub pa chen po   a ru dang dri chen dum gcig /gal che'o :
!
lhog pa dngos su bsad pa'i shog dril te bcu drug pa :
sman gyi bla la phyag 'tshal lo :
nyon cig jo mo mkhar chen bza':
'chi bdag kha 'dra srog gcod nad :
lhog pa'i bcos thabs bshad kyis nyon :
'di la tshig don bcu bzhi ste :
rim bzhis   man ngag /gnad kyis nad ngos bzung :
stobs bcus rang srung go cha bgo :
sems gsum ldan pas gzhan bcos te :
nang du zu gu gzhug pa dang :
lung pa'i mdo sgo srung ba dang :
'jug pa'i sgo gsum dgag pa dang :
grong khyer gros thag bcad pa dang :
rgyal po gdan las dbab pa dang :
tha ma dmag gis bskor ba dang :
don po g.yul du bsad pa dang :
lhag ma med par bza' ba dang :
mthun bsten 'gal ba spangs ba dang :
gnyan dang mi gnyan rim pa dang :
'tsho mi 'tsho yi brtag pa'o :   ste mdor bstan pa'o //
de dag rgyas par bshad pa la :
rim bzhin nad ngos bzung ba ni :
rtags chen   ltag pa'i bdud sgo'i kha 'phar /1
tshigs pa dang po na /2
mig la rtsa ris dmar po 'ong /3
ba spu ldog4
/sha mdog 'gyur /5
snying mi dga' ba drug go6
/drug gis so pa gzug :
lhog par /   drag po sngags kyi nus pas gzir :   bas slar skrangs na yin /
gnyen po sman gyi stobs kyis slong :  byug pas slar skrangs na yin /
rten 'brel rdzas   phag snas drud /
gzi rnying gis ur /
byi thur gyis dbug /kyis brtag pa'o :
stobs bcu'i go cha bgo ba ni :
dpa' bo mi gsum   gla ba gu gul shing kun chu gtsang la sbyar /nang du 'dzud :
nor bu dung gi rgyan cha   gla ba mu zi bya rgod sha phag tshil gyis phur ma byas la gdags /gdags :
dri ldan dgu   gla ba shing kun dri chen dzA ti gu gul spru nag mu zi bya rgod sha phag tshil lam mi yi zhun dang sbyar la gsang sgo brgyad du byug par bya /yis byug par bya :
gnyen po lha yi ting 'dzin   gzhung bzhin /bsgom :
grong khyer drug pa'i sngags rgod   kha la dza shag ti rbad /bzla :
'khu med gsum   spang rtsi do bo cha phyed chu rtsa cha bzhi stag sha ba zhib par btags /
lo brgyad chu la sbyar la btang /gyi zu gu 'dzud :
yang na dregs pa sde bdun sbran :   bong nga gser mdog gu gul gi wang shu dag shing kun gla ba dri chur sbyar ba sran ma tsam re btang ngo //
dpa' bo gsum gyis mdo sgo bsrung :   stag sha spang rtsi chu rtsa gsum dri chus sbrus pa mthil bzhi dang rtsa sgor byug
/yang na gnyen po mi gnyis bzhag :   ra dug pa khyi nag khrag gis byug
/dngos grub bar pas gros thag bcad :   dri chu bar pas skrangs pa dag par bkru /
yang na gtsang ma gsum gyis bkru :   sngags pa dge slong byis pa gsum gyi dri chu /
mngar gsum ro la rgyal po brten :   ka ra bu ram sbrang rtsi sbyar bas skrangs kyi dkyil du bag tsam byugs /
yang na snying po rnam gsum sbyin :   mar bu ram til dang gsum sbyar la dkyil du bsku
/tsha grang me yi rang bzhin la :
bsil byed bdun pa'i chu dmag drang :   stag sha kyi lce par pa ta brag zhun chu rtsa thar nu dud pa bdun zhib par btags la dri chu la sbyar la dkyil min par bsku'o //
grang skrangs chu yi rang bzhin la :
drod can lnga yi dmag gis bskor :   bong nga spru nag re lcag pa ra dug pa chu rtsa rnams chu gtsang la sbyar bsku /
mdor na skrangs pa thams cad la :
bong ngas dngos gzhi gsod par byed :
gla rtsi shu dag shing kun gsum :
de la dri can gsum zhes bya :
chu ser dkar nag gnyis ka skem :
bzang po gsum gyi drod sman la :
de la drod can gsum zhes bya :
chu ser nag po skem pa yin :
gu gul spru nag sha chen gsum :
de la nag po gsum zhes bya :
de yis gnyan tshad ma lus sel :
mkhan rtsa spos kyi rtsa ba gnyis :
de la tshan sna gnyis zhes bya :
mi gtsang grib rnams sel bar byed :
khyi dang phag pa spyang ki'i brun :
de la brun sna gsum zhes bya :
'bros mi nus pa'i rdzas su bstan :
spyang tsher stag sha ru rta gsum :
nus pa can gyi rdzas su bstan :
rlag par byed pa'i rdzas gsum yin :
gta' ni sbang ma gar pos bya :
zhag gsum bar du ngo ti bzhag :
de nas gzod de thams cad mnan :
de nas dmag gis bskor ba'o :   de ltar ma nor ba byas na gnyan gyi rigs thams cad thub /
gshed ma bcu yis   bong nga gser mdog stag sha ru rta gla rtsi shing kun byang ba dur byid rgya tshwa thar nu'i khaN+Da dri chus sbrus la ril bu sran ma tsam lnga'am bdun nam nad stobs dang sbyar la btang /
sman nad byung na nag po tshan d+he dang ril bu grangs mnyam pa btang ngo /don po bsad :
rngams byed bzhi yis phung po bza':
mthun bsten 'gal ba spangs pa ni :
zas dang spyod lam rnam gnyis so :
phag sha ba sha g.yer chab dang :
zan dang chab tsha za bar bya :
chang dang mar rnying rul sungs sha :
bshul sha dkar mngar bu ram spang :
lag bskor rnga sgra'i rtsar mi bsdad :
phyugs kyi lhas su nyal mi bya :
cha rkyen ma tshogs sman mi btang :
skrangs yar 'khyugs mar 'khyugs byed na /   thab 'don khrus dang skong bshags bya :
gnyan mi gnyan gyi rim pa ni :
mgo snying rkang pa gsang gnas su :
babs pa rnams ni gnyan pa yin :
sra dang mchong na gnyan pa yin :
thog babs byung na   klu chog bya /gnyan pa yin :
smad gzer stod du mchong na gnyan :
che zhing lci la chu sbur can :
stod gzer smad mchong mi gnyan no :
thub mi thub kyi brtag pa ni :
glo bur skrangs shing nang rol gzer :
mi bzlog pa dang mkhur tshos rdib :
sna khrag 'ong rnams mi 'tsho 'chi :
zas zhim sems dga' shes pa yang :
skrangs pa mtho zhing byung sar che :
skrangs pa gnyer mang na zug med :
de dag thub pa'i rtags yin no :
zhes gsungs so :
lhog pa dngos su gsod pa'i mde thung ngo :
e ma shin tu gsang bar bya :
dkar gsum mngar gsum zas kyi spyang ki yin :
ga bur gi wang sman gyi spyang ki yin :[ \u0f80]atsha :
!
srung ba me dang thod pa'i shog dril te bcu gsum pa :
skyob pa'i lha la phyag 'tshal lo :
nyon cig jo mo mkhar chen bza':
bdag gzhan bar chad srung ba la :
yang dag don ldan rnal 'byor pas :
srung ba'i 'khor lo bsgom pa ni :
me ri me phung 'bar ba'i klong :   du ba 'thul ba /
de dbus thod pa'i gzhal yas khang :
dkar la dmar ba'i mdangs can bsgom :
de nang rdo rje'i gzhal yas khang :
cis kyang mi chod mi shigs pa :
stong nyid don ldan bsam par bya :
rdo rje'i /   lte bar bdag gzhan yo byad bsam :
srung ba 'di ldan   nad dang gdon dang lha srin sde brgyad kyis /tshugs pa med :
'chi ltas tshang yang bsgoms pas chog :
srung ba me dang thod pa'i mde thung ngo :
e ma shin tu gsang bar bya :[ \u0f80]atsha :
!
rgyu gzer srung ba'i shog dril te gsum pa :
skyob pa'i lha la phyag 'tshal lo :
rgya nad rgyu gzer nad bdag mo'i :
srog sngags srung ba bstan pa ni :
bdag nyid badzra pA Nir bsgom :
srog sngags /   oM ma ra b+ha tang sarba b+ha ra tu na :
na sha ya phaT:
rus pa   thod rus bsregs pa /mu zi gla ba dang :
stag sha spu yis   sngags rtsa ba mnan /byug par bya :
sngags bzlas gzir la srung ba gdags :
rab gnas la sogs gong bzhin bya :
ma mo rgyu gzer nad bdag mo'i :
srog sngags mngon du bstan pa'o :
rgyu gzer srung ba'i mde thung ngo :
e ma shin tu gsang bar bya :[ \u0f80]atsha :
!
'bros bzhi byin 'chus srung ba'i shog dril te bzhi pa :
skyob pa'i lha la phyag 'tshal lo :
'bros bzhi byin 'chus nad bdag mo'i :
srog sngags srung ba bstan pa ni :
rin chen gser ram dngul dag gis :
bris pa dpung pa pho /   g.yas mo /   g.yon gdags :
oM ra tsa ha shi ma :
ru du tri yaM rbad :
triM rbad ni she :
du ya traM rbad b+h+yo :   srung sngags /
sngags lugs gcig la /
oM ra tsa ta shi ba :
ru du tri yaM rbad :
tring rbad ni shi du :
ya traM rbad b+h+yo :
byugs dus   srog sngags /sngags chu nang du btang :
dri ldan gsum   gla ba gu gul shing kun /gyis rtsa ba mnan :
rab gnas la sogs gong bzhin bya :
'bros bzhi byin 'chus srung ba'i mde thung ngo :
e ma shin tu gsang bar bya :
mang+ga laM:[ \u0f80]atsha :
!
gag lhog srung ba'i shog dril te drug pa :
skyob pa'i lha la phyag 'tshal lo :
sa nad gag lhog nad bdag mo'i :
srog sngags srung ba bstan pa ni :
rin chen gser bris ha las byug :
srog sngags /   oM nA ga sa rU pa tsha ha le phos sod :
srung sngags /  g+ha ya hur khaM khyur rbad :   lugs gcig la /   oM nA ga sa ru pa tsa ha le phes song g+ha la hur khyung rbad :   zer ba'ang 'dug
/phag khrag bya rgod khrag gis byug :
phreng gcig bris la spyi bor gdags :
dus   bzang ngo /gsum dro la   rims drag po byung dus /nyer gcig bzla :
rab gnas la sogs gong bzhin bya :
sa nad gag lhog srung ba'i mde thung ngo :
e ma shin tu gsang bar bya :[ \u0f80]atsha :
!
nyi zla 'khor lo'i shog dril te brgyad pa :
skyob pa'i lha la phyag 'tshal lo :
thabs shes nyi zla'i 'khor lo ni :
rtsibs brgyad 'dab brgyad 'od zer 'phro :
dbus su skyed pa'i sa bon   a dang ma /dang :
tsakra'i rtsibs 'dab sngags 'di bri :
a   nyi /ma   zla /nI laM dza ti b+h+rU~M sa tri rbad :
sngags mgo nyi ma /   phyi dang zla ba /   nang du bstan :
thabs shes 'khor lo 'bar ba 'dis :
phyag rgya bsnol zhing gdab pa yis :
gnod byed sgrol zhing srung bar byed :
nyi zla 'khor lo'i mde thung ngo :
'di na thabs shes kyi 'khor lo yig 'bru dang me ris mtshan pa gnyis yod do /   e ma rab tu gsang bar bya :[ \u0f80]atsha :
!
mtsho rgyal la gdams pa'i shog dril te dgu pa :
skyob pa'i lha la phyag 'tshal lo :
nyon cig jo mo mkhar chen bza':
pad+ma 'byung gnas bdag gis kyang :
sna tshogs skul nas lha srin btul :
khyad par nad bdag lha srin gyi :
srog sngags srung ba gcig tu dril :
brtse ba'i sems kyis khyod la gtad :
byang sems ldan pas    srung ba dang sngags chus /gzhan phan bya :
gdams pa ma spel   kun gyis shes na lha srin kun la gnod pas /sems la chongs :
dal yams dar na bsrung bar gyis :
zla stod gza' skar bzang po la :   rgyal lam smin drug dar ba la /
rdzas sngags rab gnas ldan pa gces :
gsungs nas mtsho rgyal la gdams pa'i mde thung ngo :
e ma shin tu gsang bar bya :[ \u0f80]atsha :
!
rus pa dar ya kan gyi bshad pa bzhugs :[ \u0f88\u0f88\u0f88\u0f88\u0f88\u0f88\u0f88\u0f88 \u0f88\u0f88\u0f88 ]sman bla rgyal ba rigs gsum la :
mtsho skyes rdo rjes phyag 'tshal lo :
snyigs dus sems can ma lus la :
nad mtshon mu ge'i gdon gyis gzir :
sde brgyad kha rlangs dug gis myos :
'di la lhag par mi gzigs na :
rgyal ba'i thugs rjes ci zhig bya :
nyon cig jo mo mkhar chen bza':
skye ba bdun gyi sring gcig ma :
gab pa gter gyi yang zhun 'di :
ma bas lhag pa'i bu chen yin :
yang gsang sbas pa'i dkor mdzod yin :
mkha' 'gro drug gi snying khrag yin :
zug rngu 'byin pa'i khyad sman yin :
bum pa 'degs pa'i gyad drug yin :
btsal ba sla la sgrub pa myur :
nye bar mkho la snying thag nye :
khyab pa che la nus pa rno :
rgyab ri bzang la blo gding che :
seng ges 'brug skad 'don pa bzhin :
nyam nga bag tsha med pa yin :
bka' srung mthu chen dgu la bcol :
gnyer kha jo mo khyed la gtad :
lan gcig dgos pa'i dus babs tshe :
pha nor bu yis len pa ltar :
gter ston dpral ba na /   'od kor rma bya'i mdongs can gcig :
shar gyi phyogs nas 'ong gis gtod :
de yis las can gcig la sbyin :
snod ldan gcig nas gcig brgyud la :
nad rims rgya mtsho skem par shog :
snod min rnams la sa ma ya :
rlung dang mkhris pa bad kan sogs :
rims nad thams cad 'gyel ba'i sman :
'tsho byed drod skyed kha zas 'ju :
mi gnad gdon sel sha skyed cing :
rul gcod don 'grub bkra shis pa'i :
rgyal bas byin brlabs sman gyi mchog :
rigs lnga ro drug nus pa brgyad :
zhu rjes gsum ldan nad rigs 'joms :
rims kyi me dpung 'jil ba'i chu :
de yi yon tan brjod mi lang :
ming gzhan kun rgyug lan tshwa phabs :
kun gyi rta dang yid ro med :
ha ri ta ka sman gyi mchog :   a ru ra gser mdog
/ming dang yon tan bsam mi khyab :
sbyor ba gang dang gang byed kyang :
gzhi ma cha phyed 'di la blang :
rnam thar gleng gzhi'i le'u'o :[ \u0f88\u0f88\u0f88 ]rims nad spyi yi don bsdus pa :
rgyu rkyen ngo bo nges tshig dang :
mtshan nyid dbye ba bcos thabs so :
rgyu ni sde brgyad 'khrugs pa dang :
gdug pa can gyi kha rlangs las :
mi shis sna tshogs de las byung :
rkyen ni log spyod sna tshogs yin :
ngo bo thams cad tsha ba ste :
nges tshig rim gyis 'jug pas yin :
dbye ba rlung mkhris bad kan 'dus :
le brgan klad gzer rmongs bu dang :
glo rims khrag rims smyo ba dgu :
sdom gyi le'u'o :
mtshan nyid spyi dang bye brag las :
dang po grang shum me nyi snyigs :
tshigs bzhi na la snyom las che :
dang ga   mi bde /gnyid chag skom la sred :
bye brag rlung rims tshig pa za :
gnyid chung sems skrag rlung srang na :
spro thung bla 'chol sems gnyis 'ongs :
mkhris rims khong lci lus po   dang kha lce /rtsub :
dri mnam mgo na skom dad che :
mig lce skra 'dabs ser ba yin :
bad kan lus dang shes pa lci :
dang ga mi bde pho mchin na :
skyug cing shes pa dal ba yin :
'dus pa'i rtags ni 'dres mar ston :
le brgan 'du ba'i rtags med par :
sha bkra dmar po byas nas ni :
klad gzer mgo na dum bur gzer :
mig ni thad kar 'degs pa yin :
rmongs bu shes pa mi gsal nyams :
gang na'i gnas med mgo zug chung :
glo rims mgo lus thams cad na :
glo lu dbugs 'deg gre ba ngar :   tsha ba che /
khrag rims ro stod rtsibs log gzer :
mgo lus kun la tsha ba che :
smyon thabs glo bur drag po'i nad :
gnyan nad gdon gyis bskyed pa yin :
mtshan nyid kyi le'u'o :
bcos pa'i thabs la bzhi yin te :
zas dang spyod lam sman dpyad do :
rlung la rus thang sha gsar btang :
tshabs che rus chang bcud chen sprugs :
rde'u do dros gnyid log gzhug :
mthil bzhir byug pa bag re bya :
sman mchog cha phyed sle tres btang :
bshal skyug gtar ga dug dang mtshungs :
zug che la brgal me yis blan :
mkhris rims bsil la yang ba sbyin :
spyod lam me nyi drag shul spang :
sman mchog dug nyung gser tig btang :
rngul dbyung chu 'khor ru thung gtar :
mdor na thams cad bsil ba bya :
bad kan rims la 'bru rnying zan :
nya lug g.yag rgod sha dang chang :
rkang rus bsdus pa'i khu ba btang :
gos dro gon la ran par gcag :
sman mchog ma nu se 'bru sbyar :
skyug dang hor gyi me btsa' gdab :
mgo bo na yang gtar mi bya :
rlung dang mkhris pa bad kan la :
zhag dgu bdun dang bcu gcig na :
zho btang de ni bdud rtsi yin :
ma thims btang na dug tu 'gyur :
le brgan kha zas chag tshe dang :
rkang rus bsdus khu ngad yal btang :
spyod lam bsil la dal bar bsdad :
sman mchog gi wang cu gang dang :
gur gum ka ra'i phye ma btang :
gzer sar bsil dugs gtar ga bya :
klad gzer la yang de bzhin no :
rmongs bu mi gtar sman mchog dang :
ba le ka dang bong dkar btang :
glo rims spyod lam kha zas bsil :
sman mchog cu gang a krong dang :
sro lo gla sgang li ga dur :
ru rta shing mngar kar sbyar btang :
glo rtsa 'dabs rtsa ru thung sogs :
nad dang bstun la gang rigs gtar :
khrag rims zas dang spyod lam gnyis :
shin tu bsil la yang bar bya :
sman mchog ba le ba sha ka :
tig ta hong len tsan+dan gnyis :
thang btang de rjes gtar ba bsngags :
de rjes gong la bsil gsum bsnan :
phye ma ka ras brgyan pa btang :
rims rgod smyon pa tre tre ho :
shin tu gso dka' gzhan du shes :
sman mchog rgyal po chig thub 'di :
ha ri ta ka gser gyi mdog :
rus pa dar ya kan zhes bya :
rims kyi me dpung 'jil ba'i chu :
bum pa 'degs pa'i seng khri yin :
ngan pa mu cor smra ba dang :
gzhan la ci ngan byed pa dang :
slob dpon gsang nas rang bstod smra :
dam tshig snying rje med pa la :
nor phyir nam yang mi gtang ngo :
slob dpon bla mar 'dzin pa dang :
gdams pa bdud rtsir mthong ba dang :
nor rdzas phangs med 'bul ba dang :
sems can don byed de la sbyin :
mkha' 'gro gsang ba'i snying khrag gyad :
bum pa 'degs pa'i ka chen \u0f80atsha :
rus pa dar ya kan zhes bya ba'i gdams pa zab mo thun mong ma yin pa ri bong rwa dang mtshungs pa e ma ngo mtshar che :
!
sha dar ya kan bzhugs :[ \u0f88\u0f88\u0f88\u0f88\u0f88\u0f88\u0f88 ]sman bla rgyal ba rigs gsum la :
mtsho skyes rdo rjes phyag 'tshal lo :
nyon cig jo mo mkhar chen bza':
sa bdag klu gnyan byis gdon dang :
lhog pa la sogs nad dang ni :
khrag dang chu ser mi bzad pa'i :
skrangs pa zhi bar byed pa dang :
nad kyi rgya mtsho skem pa'i sman :
dar ya kan zhes bya ba ste :   stag sha
/ming gzhan nag po lhog pa'i bdud :
lo ma smug la me tog mthug :
dri che lhang zhing gting na zhim :
srid pa'i khu khrag 'dus pa sha :
sa mthon bsil sa /   skam sa dag la skyes pa'i mchog :
ston zla ra ba'i nyer gsum la :
sems bskyed byas la sman blar bsgom :
snga dro /   sngags bzlas bkra shis gyer zhing btu :
grib skam byas la ga 'ur bcang :
'di la spyi don drug yin te :
rnam thar lo rgyus gleng gzhi dang :
chung gsum bskyed dang rang lus bsrung :
sgo lnga'i mdangs 'don na ba gso :
nad ro bshal gyis sbyang ba'o :
sbyor ba gang dang gang byed kyang :
gzhi ma cha phyed sha la blang :
rnam thar gleng gzhi'i le'u'o :
bu tsha btsas thog rgyu stong   zas ma song gong /la :
sha yi rgyal po cha phyed dang :
sa 'bru gur gum dzA ti phyed :
ltor btang nyes gsum snyoms par 'gyur :
sha yi rgyal po cha phyed dang :
klu bdud rdo rje gla rtsi phyed :
ltor btang mdze dang gdon mi 'byung :
sha rgyal phyed dang shu dag   dkar po /phyed :
shes rab skyed pa'i sngags btab sbyin :
'jam dpal lta bu'i shes rab 'byung :
chung gsum bskyed pa'i le'u'o :
sha yi rgyal po cha gcig la :
gu gul mu zi gri sha dang :
gla rtsi spru nag shu dag dang :
sgog skya bong nga rnam pa dgu :
gtsang sbra ldan pas dus bzang la :
sbyar te lha bstim rab gnas byas :
lto ru bza' zhing lus la bcang :
dud pas bdug cing dri dang 'grogs :
'gos rims thams cad thub pa yin :
sgo la btags byugs gdon yang thub :
phugs su bzhag na lha yang mnyes :
de sogs yon tan bsam mi khyab :
sha yi rgyal po cha phyed dang :
bong dkar lo ma a ru ra :
ma gsar nu 'thung khye'u'i chu :
de la b+his gsum   oM ma hA b+his ka ra rtsa b+his tor b+ho lu   ti b+hu lu zhes pa'ang /b+his :
ga sing   na gA zhes pa'ang snang /nan rbad swA hA:nyi shu yin :
rdzas la sad bzhi   sa 'el sad /
nub bram ze sad /
skar bram ze sad /
'og gi bram ze sad do /btags pa gcig :
sbyar la ltor stong khyor gang btung :
nyi phyed zan mar 'bru lu btang :
de ltar lan gsum sbyor ba yis :
sha dug sbyar dug btsan dug rnams :
lo gcig thub par gdon mi za :
lan res zla ba bzhi bzhi thub :
sngags med 'thung na zla gcig thub :
sha rgyal rang gi dri chu gnyis :
sbyar ba 'thung na zhag bdun thub :
sha yi rgyal po cha phyed dang :
tshos dang zhu mkhan tshwa la phyed :
bzhi po sbangs pa'i khu ba la :
lhang tsher bya rog nor bu dang :
rgya snag rta'am dre'u'i khrag :   mdzo yang zer /
gser gyi dri ma'am yang na dngos :
btab nas zhag gsum zho ltar mnan :
rak+ta chad rjes lto stong btang :
nyi phyed zan mar kham gsum bza':
lo bskor gcig gi bu tsha thub :
sha yi rgyal po cha phyed dang :
lug ru ser po bseb mo dang :
mar sbyar zos na zla gcig thub :
sha yi rgyal po cha phyed dang :
ru rta ba bla gu gul nag :
de gsum phyed sbyar ltor btang na :
gag lhog gnyan rigs khong srung yin :
rang lus srung ba'i le'u'o :
dbang po sgo lnga'i mdangs 'don ni :
sha rgyal a ba cha phyed gnyis :   sha rgyal phyed dang lug mchin gnyis zer ba gcig na 'dug
/btso ma'i mar sbyar thur ma re :
lto stong zos na rab rib 'dag :
spyan mig 'ug pa lta bur gsal :
sha rgyal phyed dang pho ba ril :
phyed ma'i chu nas lug mchin bton :
de yis mig phyis zos pa na :
srod long sel ba'i gdams pa yin :
sha yi rgyal po cha phyed dang :
dung yungs   ser po dang /ti tsha   dmar po /gsum po byed :
bud med gsar ma'i   khye'u dang po skyes pa'i /nu zho la :
sbyar nas bskus na tshig tshag sel :
kun la bi shud brgya rtsa re :   oM shud+d+he bi shud+d+he swA hA/
srin lag sngags btab de yis dbyi :
sha rgyal phye mar btags pa de :
mar khu khol ba la btab ste :
rna bar blugs na gsang bar 'gyur :
sha yi rgyal po cha phyed dang :
la phug sga skya'i phye ma gnyis :
btsos pa'i khu bar shing kun btab :
rna bar blugs la gyen nyal   rna ba steng du bstan te /bsdad :
bag zan dron mos kha bcad la :
zhag gsum bzhag la thur mas gzhil :
khrag byung na ni phyad pa yin :
rjes la bcud dugs rlung bcos bya :
rna ba la ni zug byung na :
la gzhi'i mar khur rgya tshwa btab :
me la bsros la thigs 'ga' blug :
srin bal kha bcad sos pa yin :
sha yi rgyal po cha phyed dang :
yungs dkar yungs nag rgya tshwa dang :
shing mngar cha phyed mar nag la :
sbyar zos rnar blugs rlung nad kyis :
mgo 'khor rna 'ur mtshul 'gags sel :
sha phyed nag mtshur a ru ra :
seng phram phyed sbyar grang thang gis :
kha bskang dkrog la yang yang pho :
kha rnyil so yi tsha ba 'joms :
sha rgyal phyed dang ug chos phyed :
dud pa bul tog a ru ra :
thar nu re lcag de rnams phyed :
chang la bskol la smad khrus btang :
glang thabs sbos pa sel ba'i mchog :
sha rgyal phyed dang sna ring   bseb so /phyed :
bu ram ril bu mas btang na :
dri ma 'gags pa sel ba'i mchog :
sha rgyal phyed dang pi pi ling :
nyi dga' sdig srin sug smel dang :
gla rtsi se 'bru byang ba dang :
rgya tshwa bu ram de rnams phyed :
chang la btab btang chu 'gags sel :
dbang po sgo 'byed le'u'o :
sha yi rgyal po cha phyed dang :
gang+gA chung phyed sbyar ba'i thang :
nyes gsum mgo nad gang yin sel :
sha yi rgyal po cha phyed dang :
gur gum gi wang tsan+dan dang :
cu gang tig ta hong len dang :
ba sha bong dkar de rnams phyed :
phye ma kar sbyar gangs chus dbul :
don snod glo mchin khrag mkhris rims :
tshad pa gsar rnying ma lus gsod :
sha yi rgyal po cha phyed dang :
dbyi mong dkar po pho ba ris :
rgya tshwa rgyam tshwa pi pi ling :
cong zhi bsregs thal lugs dreg   zangs dang ra gan lugs su blugs pa'i sbur ba /dang :
shing kun la sogs de rnams phyed :
gam phye bzang po chang gis dbul :
grang ba chu ser 'joms pa'i sman :
sha yi rgyal po cha gcig la :
sga skya ka ra sbyar ba phyed :
gam phye btang bas cham pa sel :
bad kan nad sbyong skran nad bshigs :
sha rgyal lo brgyad chu dang sbyar :
gag pa 'brum pa sel ba'i sman :
sha rgyal phyed dang a krong dang :
me tog gsum pa cu gang phyed :
sbyar ba btang bas lkog 'gags sel :
sha yi rgyal po cha gcig ni :
rta dkar chu phul gang la sbyar :
'thung na rgyu gzer byis rims 'joms :
sha yi rgyal po chen po de :
ra'am bud med 'o ma la :
bska sla zho tsam   nyin re /lan gsum bsku :
dkyil du sgo 'byed   dmar gsum /lcags kyus dgug :
skrangs dkyil gshong na 'chi rtags yin :
tsha 'dus 'od dang ldan na bzang :
nad srung btang la yang yang byugs :
lhog pa khrag chu skrangs nad gsod :
skrangs pa phal cher rang sar bskam :
sha rgyal phyed dang mi rus phyed :
'o ma la sbyar shu 'bras dang :
rmen bu me dbal rma rgan la :
bskus na bdud rtsi lta bur phan :
sha yi rgyal po cha phyed dang :
spang rtsi do bo'i me tog dang :
chu rtsa mkhris pa sna tshogs dang :
byis pa chung ngu'i bdud rtsi dang :
de rnams sbyar ba'i lde gu de :
khong du btang zhing rma la byugs :
rma ldog mi yong khrag thims 'gro :
gzhan yang sha phyed dom mkhris phyed :
bud med zho sbyar rma bskus 'byar :
nad gso ba'i le'u'o :
sha rgyal phyed dang lcum rtsa dang :
sha la yu ring mdze tshwa dang :
chang sbyar bu dang bu rog thon :
sha yi rgyal po cha phyed dang :
dur byid thar nu re lcag pa :
zab slag can dang bzhi po phyed :
dri chus sbrus pa'i ril bu btang :   lug gi ril ma tsam drug gcig zhu tsam na rim gyis btang /
ldog na mi ldog sbyor ba   skyug pa mnan pa sogs / gyis :
bzhi gsum 'khrus na   tsha grang gang yin /lcag gis bskul :
'khru ba chad nas khya ma   zan dron sla mo /sbyin :
bshal rjes bsrung sla bdud rtsi 'dra :
gal te 'khru ba 'byams pa'am :
rang bzhin 'khru ba gang yin yang :
sha yi rgyal po cha phyed dang :
tha ram na ram mon cha ra :
ka ped da trig pu shud   rus pa /rnams :
cha phyed tsha na gangs chu la :
grang na chang la snyoms na zho :
yang na lug gi klad pa la :
btab btang 'khru ba chad par nges :
mtshon gyi rtse la   sha rgyal dang tshwa bsres zhib par btags /
rang gang byed kyi yi dam gyi lha sngags btab pa'i rlon pa bu ram gyi rtsi byas la sbrus pa mtshon la bskus /
dgun thog gam yun ring zhig bzhag la /bskus byas te :
mtshon gyi las byas skrangs mi srid :
de bzhin 'di yi yon tan ni :
bsam gyis mi khyab brjod mi lang :
phugs su bzhag pas lha srung mnyes :
mdzod du bzhag pas dkor rdzas 'phel :
ra bar gzhag pas phyugs nad thub :
sgo la btang byugs stag g.yag ni :
nag po chig thub ces su grags :
sha dar ya kan zhes bya ba :
bum pa 'degs pa'i gyad khyad par can shin tu zab pas snying gi dkyil du chongs :[ \u0f80]atsha :
!
zla zil dar ya kan bzhugs :
sman bla rgyal ba rigs gsum la :
mtsho skyes rdo rjes phyag 'tshal lo :
nyon cig jo mo mkhar chen bza':
dang po ci yang med pa la :
bskal pa dang po'i dbu ma la :
chen po gnam dang sa yi sras :
gzugs mdzes mdangs ldan yid du 'ong :
dri zhim gsung snyan yid du 'ong :
lha sras yid bzhin nor bu de :
gangs ri nags 'dabs mtsho 'gram dang :
'dzed brag dkar po'i steng du byon :
lha klu sde brgyad bu mos mthong :
yid 'gyus chags skyes sku la 'khyud :
zhal gyis zhal gyi ljags la 'jib :
dga' ba'i skad dang mdzes pa'i mdangs :
nu ma'i gar dang pad+ma'i 'gros :
kun+das yid g.yos dkar dmar shor :
dkar po 'dzed brag steng du babs :
rdo la drod skyes tshil bur chags :
dmar po ngo tsha brag dmar bros :
brag la drod skyes brag zhun byung :
dkar po'i dwangs ma 'thor ba la :
dmar dang rjes 'brang phyi nas gab :
gnyis ka'i bcud 'dus rin chen mtshal :
zhu ba ston pas dngul chu zer :
thig le dar ya kan zhes grags :
gzhan yang ming gi rnam grangs ni :
bsam gyis mi khyab brjod mi langs :
'di la skyon dang yon tan gnyis :
'di yi yon tan bsam mi khyab :
lce brgyas bskal pa stong smras kyang :
thams cad mi dbog phyogs tsam zhig :
rgya mtsho'i nang nas chu thigs tsam :
nye bar bstan gyis jo mo nyon :
rtag tu khyab par gnas pas na :
sa bdag bcud 'dus rgyal po zer :
nyes gsum 'du ba snyoms pas na :
sman gyi gtso bo spyi pa zer :
gcong nad zhi bar byed pas na :
zug rngu zhi byed bya ba yin :
dug la gnyen por che bas na :
chu yi sman pa dkar po yin :
khrag mkhris tsha ba 'joms pas na :
bsil chen gangs kyi chu rgod yin :
sde brgyad gnod pa zlog tsa na :
gnam gyi bya khyung dkar po yin :
gag lhog gnyan nad 'joms pa'i tshe :
lcags kyi dur phag sngon po yin :
rnag khrag chu ser skem pa'i tshe :
sprul sku me phung 'od ldan yin :
glo bur nad rnams 'joms pa'i tshe :
bdud rtsi gangs kyi seng chen yin :
dus 'di'i bar chad zlog tsa na :
bdud rtsi chu rgyun rgyal po yin :
mthar thug lam sna 'dzin tsa na :
bde chen mchog 'grub bya ba yin :
nad gdon gnod pa srung ba'i tshe :
gnam lcags rdo rje'i go cha yin :
de yi gdug rtsub 'joms pa'i tshe :
dug ral 'bar ba'i rtse dgu yin :
tshur la cis kyang mi tshugs shing :
phar la thams cad 'joms pas na :
rdzas kyi rdo rje pha lam yin :
gcan gzan zil gyis gnon pa dang /   seng ge kun la stobs che /   glang chen dpa' bas /   rgya stag dang :
dug la /  rma bya steng du 'phyo ba /   mkha' lding kun gyis bkur ba /   dpon chen dang :
cis kyang mi tshugs /   rdo rje tshe ring ba /   nyi zla'i dpe dang mtshungs :
sman sngags yid bzhin nor bu ltar :
rtog pa med kyang 'dod pa bzhin :
gang la gang 'dod der ston pa'i :
sprul pa'i sku zhes bya ba yin :
legs par bshad pa zhi byed kyi gleng gzhi'o :
chen po'i gnam dang mthug po'i sa :
srid pa'i khu khrag 'dus pa'i bu :
nal bu dug lnga'i rang sgong yin :
thig le yin pas 'dod chags che :
rno la thung bas zhe sdang che :
khro la gtum pas gti mug che :
gyong la rtsub pas nga rgyal che :
lhang kyog byed pas phrag dog che :
ltas ngan kha dgu mig dgu zer :
gyad thung rtsub la dregs pa che :
khro gtum go log bstun cha chung :
gdong snang che la phyi thag thung :
ro mthu gyong la phog thug che :
ngan kyog che la bzang sems med :
gdong la gdug cing gting la 'khrang :
logs la 'dzer zhing kyag kyog mang :
ltas ngan nal phrug lto 'phye yin :
gang zhig nga dang 'grogs shes pa :
rgya dar srin bal yin nam ci :
gal te ji srid 'grogs dgos na :
lnga brgya snyigs ma shar ba'i rtags :
mtha' dmag bod du lhags pa'i rtags :
sde brgyad nang 'khrugs 'byung ba'i rtags :
mi chen che rtsod byed pa'i rtags :
sing lpags wa yis gyon pa'i rtags :
nad mtshon mu ge dar ba'i rtags :
me chu 'khyams po 'byung ba'i rtags :
sgra dang 'ur tshegs sgrog pa'i rtags :
sa 'gul 'ur stong 'tham pa'i rtags :
rtags bcu shar na dgos pa yin :
nyes par brjod pa gyod rtsub kyi le'u'o :
kun gyi rje rgyal rin po che :
dpa' bo chen po yang rtsal can :
stobs chen   dug 'joms /dmag dpon ma gi ta :   gla rtsi /
skyon yon so sor mi smos te :
ming brgya po la mtshan stong po :
zla ba kun+da'i rang bzhin 'di :
lus zungs sems rten srog gi gnas :
thig le bdud rtsi dar ya kan :
de la sbyar thabs lnga phrag gnyis :
g.ya' phyi dug 'don 'jam btsal bshig :
bde byed snod rung nus bskyed srung :
nang yan log gnon bcu yis shes :
de bsrung bcos dang tshe sgrub bo :   bcud len /
zhon pa'i rta dang rno ba'i mtshon :
kha 'dzin dmag dpung bsdebs shes na :
mi mthun g.yul las rgyal ba yin :
lus rnam par bzhag pa'i le'u'o :
dang po dri ldan nam mkha' ni :   ra lpags skyi dkar can du /
byang sems   dngul chu /nyi ma   spod /zla ba   tshwa sna /gsum :
yang yang sprin dang bral bar bya :   mnyes la g.ya' thon par bya /
ma phyed sdig can gdug rtsub kyis :
gza' bdun rgyu skar 'joms par bshad :
gnyis pa tshil chen   dngul chu /bdud rtsir   lo brgyad dri chu /btso :
de la btso bkru gang rigs bya :
gsum pa tsha ba   sga spod /gnyis dang tshil chen skyur :   mtshur /
'dul thub po rnams tshad ldan sbyar :
bzhi pa skyur po bshad   pa'i /khu lcags khu gsum :
rdo yi gtun du mnye bar bya :
lnga pa kha che   g.yer ma /lce 'bigs   rgya tshwa /thang :   thang phrom pa /
drug pa   skyu ru dang star bu chang skyur sogs skyur po'i rigs thams cad /dmar thal   zangs thal /gtso mnyam bsdeb :
sman gyi /   sngon du zhun mar zhag 'ga' bsten :
bdun pa ril bu 'bru khus dbul :   chang gis dbul /
brgyad pa nad   tsha grang /sbyar mar   dkar nag /gyis byugs :
dgu pa nad dang don snod kyi :
kha 'dzin rang sar bsdeb par bya :
bcu pa bying 'thibs bzang drug dang :
ka ra sbyar ba'i phye ma bsten :
'khru na bzang drug zangs thal dang :
so ra'i phye ma btab pas chad :
kha lce la sogs lus /   rma byung rgyu long gzer ba dang :
pho ba 'ju dka' skran du 'dril :
'jam btsal ba dang bshig pa'i sman :
bskol thang tsha mo yang yang btang :
yang na phye ma chu'am chang :
tsha mos 'phul la pho ba bltems :
nad la ma 'phog phyir thon na :   zas phyir thon pa la zer /
ltar bu ba chur bskol la btung :
mgo bo 'khor zhing gdong pa g.yo :
so snyil na la gnyid chung na :
sha chang zhun mar sgog skya dang :
dzA ti shing kun rim gyis bsten :
rkang 'khyugs rus tshigs na'am khol :
rgya rgyam /   tsha gnyis star bu'i grang thang btang :
bdud rtsi zla zil dar ya kan :
mu tig dkar po'i char rgyun gyis :
nad kyi me dpung 'jil bar shog :
bdud rtsi zla zil dar ya kan las :
thig le rtsa ba'i sbyor ba'o :
!
de nas srung ba bstan pa ni :
nad gdon dug dang skye rgyun bzhi :
gang bsrung gong gi dkyil 'khor la :
gla ba gu gul mu zi dang :
btsan dug bsdebs pas gdon gyi rigs :
steng 'og bar gsum thams cad kyi :
che 'bring chung gsum ma lus thub :
khyad par mnan gtad byad rbod bzlog :
sman chen ra dug a ru ra :
spru nag shu dag stag sha ba :
gla ba dri chen gu gul dgu :
sngags kyi byin rlabs /   che zhing dge slong /   gtsang ma'am lo brgyad   byis pa /pa'i :
chur sbyar   ril bu /bra phus ril ma tsam :
snga dro gsum gsum mur ba yis :
nad kyi bskal pa byung yang nyam nga med :
phel ka   char nyung /gnam gyi bu ram la :
bcud kyi rgyal po khaN+Da phyung :
a ru gser mdog gsum cha sbyar :
ri dwags lto ba'i dri dang ni :
kha tsha ma yi spod kyis brgyan :
sgog gcig 'dam 'thag byas pa yi :
ril bu sran ma btsos ma tsam :
ril bu re yis nyin re thub :
zla gcig bsten na dbyar dgun gcig :
zla gnyis bsten na lo gnyis thub :
zla gsum bsten na lo gsum thub :
de bzhin zla res lo re thub :
rtsa kha 'byed sdom shes par bya :
phyag tshang dngos 'dzin de 'brog   dug phyung ma thag /skyugs :
ma skyug rma bya rgod po yin :
rgya ru rgya tshwa rgya skyegs gser :
stag sha bul tog rgya snag sprul :
mdze dre'i rgyungs sbyar skye rgyun thub :
bdud rtsi zla zil dar ya kan las :
srung ba'i le'u'o :
de nas bdud rtsi zla zil dar ya kan gyis nad gso ba'i skabs bstan par bya'o :
zla zil bdud rtsi dar ya kan :
zla ba kun+da'i dkyil 'khor la :
gser rta   gur gum /zhon nas mtshon cha   cu gang /gzung :
kha 'dzin   gi wang /dmag dpung   gzhan /bsdeb pa ni :
dzA ti   a ga ru /snying   zho sha /ru /   rtas snying tshad sel :
shing mngar a krong ru rtas glo tshad sel :
pri yang brag zhun ut+pal mchin tshad sel :
pi ling li shi gser mes   rgya me tog /mtsher tshad sel :
a ru   gser mdog /shug tsher sug snes mkhal tshad   drag zhun yang dgos /sel :
pri yang bong dkar dom mkhris pho tshad sel :
dom mkhris kyi lce bong dkar snod tshad sel :
li   ga dur /shi   mngar /re kon dom mkhris rtsa tshad sel :
sbal rgyab gangs thig 'dam bus   ka ra /rus tshad sel :
tig ta dug nyung bong dkar mkhris tshad sel :
dzA ti sgog thal sle tres rlung tshad sel :
star   bu /'u   su /se 'bru bse yab bad tshad sel :
spang rtsi re kon hong len khrag tshad sel :
spar ta ga dur gser mes rims tshad sel :
zla zil thig le dar ya kan :
bdud rtsi kun+da'i dkyil 'khor la :
g.yu rta   re kon sro lo par pa ta /zhon nas mtshon cha   'jib rtsi sgo thog rta lpags   spa yag zhes pa'ang snang /zer /bzung :
kha 'dzin   spang rtsi /dmag dpung bsdeb pa ni :
rims tshad skra bzang   par pa ta /sngo sprin   rims /de gas sel :
'grams tshad ri tshos   'bri mog /seng phrom sel :
khrag tshad rgyal mchod   gang+gA chu /bong dkar btsod kyis sel :
mkhris tshad rtsa mkhris bong dkar skyer pas sel :
snying tshad rgod spos tsan+dan dkar pos sel :
byang khog rnag khrag ser mtshur stag shas sel /
phur   mo'i thal ba /thal mgron bu'i thal bas skem par byed :
khong gnyan a byag dug nyung spru :   rtsas sel /
gag lhog chig thub spru nag stag :   shas sel /
'brum nag g.yer shing sran ma btsod :   kyis sel /
zla zil thig le dar ya kan :
bdud rtsi kun+da'i dkyil 'khor la :
dung rta   'gron thal /zhon nas mtshon cha   zir dkar /bzung :
kha 'dzin   cong zhi /dmag dpung bsdeb pa ni :
bzang drug 'bras gsum tsan+dan gnyis :
so ra spos dkar thal rdor dang :
dom mkhris ru rta mu zi yis :

dmu 'or skya rbab rnag chu skem :
tshad rnying 'bras dang sur ya rtsa nad sel :
bzang drug gla rtsi tsha na ka :   ras bya /
gi wang brag zhun bong nga gnyis :
khyung sder skyer zhun a ru ra :
ma nu ru rtas dug tshad sel :
gla rtsi ru rta bsil gsum dang :
bong dkar ru rta byi'u la phug gis :
sha dug sha nad thams cad sel :
sbal rgyab gcig thub cong zhi mtshal :
gla rtsi sbyar bas 'brum nag sel :
gla rtsi gu gul btsan dug stag :   sha
/mu zi shu dag lcong 'gyur sha :   sbal pa /
gnyan nad bco brgyad 'joms par byed :
zla zil dar ya kan gyis nad sel ba'i le'u'o :
bdud rtsi zla zil dar ya kan :
thig le kun+da'i dkyil 'khor la :
byang sems   dkar dmar /gnyis dang 'bras bu gsum :
rtsa ba lnga dang gsal byed sman :   a ba rtag tu ngu la sogs /
da byid rtsangs pa sbrul gyi sha :
'bras bu'i rigs   rlid pa /dang cong zhi'i sman :
mngar gsum zhun mar sbyar zos na :
seng ge glang chen rgya stag dang :
rma bya mkha' lding chen po dang :
rdo rje nyi ma'i dpe dang mtshungs :
bcud len tshe sgrub le'u'o :
bdud rtsi kun+da'i dkyil 'khor la :
yon tan brjod kyis mi langs te :
sman dang sngags dang nor bu ltar :
rtog pa med kyang 'dod pa bzhin :
gang la gang 'dod der ston pa'i :
sprul pa'i sku zhes bya ba yin :
kun+da'i rgyal po zla zil 'di :
sman gyi nang nas bdud rtsi yin :
sbyor ba sman 'dred khyer ba dang :
nad log rtags log ston pa dang :
sbyor log nad gnya' rengs pa dang :
nad ngan mgo lo rgod pa dang :
gzhan gyis bcos nyes rnyogs pa dang :
yun lon rnying pa'i gnyen po yin :
kun gyi dpa' bo chen po 'di :
ngan pa mu cor smra ba dang :
gzhan la ci ngan byed pa dang :
snying rje dam tshig med pa la :
nor phyir nam yang mi gtang ngo :
slob dpon bla mar 'dzin pa dang :
gdams pa bdud rtsir mthong ba dang :
nor rdzas phangs med dbul ba dang :
sems can don byed de la sbyin :
bdud rtsi zla zil dar ya kan :
kun+da'i dkyil 'khor zhes bya ba :
gab pa gter gyi snying po'o :
ma bas lhag pa'i bu tsha ni :
yang gsang sbas pa'i dkor mdzod :
mkha' 'gro drug gi snying khrag :
lag len gsal ba'i sgron me :
zug rngu 'byin pa'i skam pa :
bum pa 'degs pa'i gyad drug :
kun gyi log gnon yang dag pa'o :[ \u0f80]atsha :
!
'dzum ltag dgye bcos pa'i thabs bzhugs :
bla ma rnams la phyag 'tshal lo :
lnga brgya dus kyi snyigs ma la :
kha gtsigs zhes bya 'jigs pa'i nad :
gzhung nas ma bshad nad 'byung ste :
de bcos bdud rtsi 'chi med bshad :
'di rgyu lha chen sprul pa'i nad :
gnyan nad gdug pa mkhris par bsdongs :
rlung gi rtar zhon srog rtsar rgyug :
kha cig klad pa la yang babs :
gcig tu ma nges cir yang 'byung :
na ba med par 'chi ba srid :
de la stobs can stobs chung gnyis :
tsha stobs can dang grang stobs can :
mdor na nad rigs gnyis las med :
de rtags cung zad snying mi dga':
na ma thag nas lus stobs 'chor :
lus kun btso ma'i gser dang 'dra :
dri chu khrag gam mar nag 'dra :
zungs mi thub la ltag dgye 'gyel :
srog rtsa la babs ro stod gzer :
klad pa la babs mgo bo gzer :
rgyu ma la babs 'khru ba dang :
mkhal ma la babs spyi sked na :
zhag ni drug gam bdun dag la :
'dzum dang bcas nas gshin rjes 'khrid :
nad 'di stobs che mkhas kyang spang :
stobs chung dang po phag pa'i brun :
rgya skyegs btsod dang stag sha'i thang :
btang rjes dpa' bo'i   bong nga /ril bu dang :
dmar ser bzhi rgyab sprad la btang :
de rjes nad stobs che ba na :
shi gsos sbyor bas sbyang ba gces :
nad de tshad stobs che ba na :
gser gyi me tog a ru ra :
gla sgang shing mngar hong len thang :
nang nub btang ste tsan+dan dang :
gi wang gur gum cu gang dang :
tig ta hong len ba sha ka :
bong nga dkar po sbyar ba'i phye :
chu dang sbyar la gung gnyis btang :
yang na sgog skya srad dkar dang :
kyi lce phag ril bsregs pa yi :
thal ba gung gnyis btang bar bya :
yang na gi wang gla rtsi dang :
tig ta hong len bong nga dkar :
khrag rkang spyi zhur kyi lce dkar :
gser gyi me tog thang du btang :
tsha stobs rab tu che ba na :
ga bur gla ba shu dag dang :
bong dkar hong len stag sha ba :
bzang drug sbyar la btang ba'am :
yang na ga bur bsil gsum dang :
gi wang gla rtsi gu gul nag :
dmar gsum tig ta dug mo nyung :
hong len bong dkar kyi lce dkar :
skyer pa'i bar shun gser me tog :
khur mong chu la sbyar la btang :
ga bur bco brgyad ces bya ba :
nad 'dir ma zad gnyan tshad ni :
thams cad kun gyi gnyen po yin :
gal te lud pa ma gtsang na :
ga bur tsan+dan dkar dmar gnyis :
cu gang gur gum gi wang mtshal :
bse ru rgya ru dom mkhris dang :
a byag bong dkar 'dzin pa sbyar :
btsod dang rgya skyegs khu bas dbul :
pho ba na na dom mkhris dang :
phag ril thal ba a ru ra :
sbyar btang de yis 'joms pa yin :
gal te nad de grang stobs che :
ga bur nag po gser me tog :
rtsa ba lnga pa chang sbyar btang :
yang na bong nga a ru ra :
dzA ti sbyar ba'i ril bu dang :
mjing rengs ltag dgye ro stod gzer :
dang po drug bdun bsregs pa ni :
gnad kyi gdams pa dam pa ste :
'bros lam dgag pa shin tu gces :
sre long lnga bdun khu ba'i thang :
dzA ti shing kun btab la btang :
kha zas bsil drod skabs dang sbyar :
spyod lam 'du ba rang sor bzhag :
mdor na dang po gnyan dang dbral :
bar du mkhris pa'i rgya mtsho skam :
tha ma rlung la sna len bya :
rgyun du dge ba'i las la 'bad :
de yis ma sos tshe zad yin :
'di bris dge bas 'gro ba rnams :
nad bral bde ba thob gyur cig :
kha gtsigs rgyug 'gyel bcos pa'i thabs :
gdams pa bdud rtsi 'chi med ces bya ba :[ \u0f80]atsha :
'di la rgyas 'bring gsum yod pa las :
'di rgyas pa snying lta bu yin no :
gter kha gzhan rnams yan lag tsam yin no :
zhes gu ru chen pos gsungs so :
srog snying dang srung sngags thams cad sbrel nas bri :
'khor lo chen po dang bsdebs gsungs so :
nad kyi bskal pa dar ba'i tshe :
srung ba rdo rje khrab ring las :
ma dang mnyam pa'i bu brgyad ces gsungs :
zab rgya :[ \u0f80]atsha :
!
drag po kun 'dul gyi shog dril te nyer bdun pa :
bai DUr+ya la phyag 'tshal lo :
yang ni gso ba'i man ngag la :
drag po kun 'dul sbyor ba ni :
spang rtsi chu rtsa thar nu gsum :   ka ma theb 'od tsam /
rgyal po yin pas dmag dpung bshig :
sha gnyis   mi sha sbre sha mthe bong tsam /hong len   ril ma tsam /bong nga   sran tsam /bzhi :
blon po yin pas kha lo bsgyur :
kha gnon gnyen po a ru ra :   drug 'gyur /
gla ba   sran ma tsam /gu gul   ril ma tsam /stag sha ba :   stag sha thum gcig
/shu dag   ril ma tsam /re lcag   sran ma tsam /ra dug pa :
gshed ma yin pas thams cad gsod :
dur byid pad+mo rta ltar rgyug :
zhib btags brgyad pa'i chu la sbyar :
ril bu sran ma 'bring po tsam :
byas la nad stobs sbyar la btang :
ril bu re yis khrus re 'ong :
mi re sos pas rta re ri :
srog 'dzin 'chi med sbyor ba ni :
gla ba   sran ma tsam /gu gul stag sha ba :
shu dag ru rta gtso bo lnga :   rnams thun re re /
gi wang cu gang lce tsha ba :
gser gyi me tog dug mo nyung :
'khor lnga dag tu shes par bya :
kha non dpa' bo ser po'o :
brgyad pa'i chu la sbyar la btang :
snying la song yang thub par nges :[ \u0f80]atsha :
!
dpa' po bdun pa'i shog dril te nyer brgyad pa :
sman gyi bla la phyag 'tshal lo :
dpa' bo bdun pa'i sbyor ba la :
bong nga dkar   zho do /nag   zho phyed /ser po   zho gang /gsum :
gser mdog   drug 'gyur /gla ba gu gul   zho phyed re /gsum :
brag zhun   thun gcig /dang bdun zhib par btags :
brgyad pa'i chur sbyar ril bu bya :
de rnams sbyong dang khong gsod yin :
zhi drag rigs pas dpyad par bya :
gang 'gro gang 'grub bya bar gsungs :
gnyan nad 'joms pa'i bdud rtsi yin :[ \u0f80]atsha :
!
bad kan grang rims bcos pa'i shog dril te nyer dgu pa :
sman gyi bla la phyag 'tshal lo :
nyon cig jo mo mkhar chen bza':
bad kan grang rims bya ba ni :
nad kyi mtshan nyid 'di ltar 'ongs :
lus kyi drod shor shin tu na :
sha rus mig tu 'bros :
mig ltag khung du 'bros :
lce rkan phugs su 'bros :
rtsa zhan nas rus pa la khad par 'phros :
yan lag gi nywa thams cad 'gyur :
yang na nywa bzhi 'khyug cingazug sran thabs med pa'o :
rtags de rnams dang ldan na bcos thabs 'di ltar bya ste :
dang po khong du bur chang btang :
phyi nas nyi mar bsku mnye bya :
stod du bros na me yis bsdam :
pho khar gzer na khyung ril btang :
yi ga 'gag na se 'bru lnga bdun btang :
'dis ni 'chi ba dur nas slong :
rims bcos shi gsos bdud rtsi yin :
bdag 'dra pad+ma 'byung gnas kyis :
phyi rabs sems can don du bkod :
skal ldan gcig dang 'phrad par shog :[ \u0f80]atsha :
!
dngul chus bcos pa'i shog dril te sum cu tham pa :
sman gyi bla la phyag 'tshal lo :
nyon cig jo mo mkhar chen bza':
nag po srog gcod rgyug 'gyel la :
gso ba'i sman ni 'di lta ste :
gyi ling chu rta sngon po   dngul chu /la :
hor stan khra bo   byang ba khra bo /steng du bkab :
de la g.yu sga sngon po   sngon bu /gtad :
steng du dpa' bo chen pos   thar nu 'am bong nga /zhon :
dbu la gser zhu ser po   a ru ra /gsol :
phyag na mtshon cha rnon po   rgya tshwa /bsnams :
rgyug 'gyel nag po 'joms byed pa'i :
mi rta chabs cig zhes bya'o :
nag po mi drug ces kyang bya :
cha mnyam   lo brgyad chus sbrus la ril bu /sran ma 'bring po tsam :
thun tshad dgu ru shes par bya :
snying la tsan+dan dkar dmar dang :
dzA ti snying bu zho sha bsdebs :
glo la ru rta cu gang dang :
gla gor zho sha star bu dang :
mchin par kha che brag zhun bsdebs :
chu ser sman brgyad dug nyung bsdebs :
gnye ma byi tang ka ped bsdebs :
long la ya bak+Sha ra bsdebs :
de yis nad las grol bar 'gyur :[ \u0f80]atsha :
!
mkhris pa rlung gyur bcos pa'i shog dril te so gcig pa :
sman gyi bla dang bla ma dang :
drang srong rnams la phyag 'tshal lo :
snyigs ma'i dus babs nad dar tshe :
gzhung nas ma bshad nad byung na :
sman pa rnams kyis 'chos mi shes :
glo bur nad kyis srog gcod nas :
'byung po chen pos 'khyus zhes zer :
de yi gso thabs khyad par can :
pad+mas phyi rabs don du bri :
mkhris pa rlung gyur zhes bya'i rims :
myur du gsod pa'i nad 'byung ste :
de yi na lugs bstan pa ni :
rtsa ni phra la grims pa la :
shed chung rus la khad par 'byung :
sha dug 'dra la 'khru skyug 'ong :
shed chung sha rnams 'bros pa skyen :
rkyen ni sha rul chang rgan nam :
skyur mos bslangs nas thog babs na :
de la bcos thabs sman zas gnyis :
se 'bru pi ling a ru ra :
gur gum chos sman thun re btang :
sha chen shing kun dzA ti dang :
gla ba ril ma tsam zhig btang :
bu ram la sbyar chang gis dbul :
zas ni chab 'jam bsros pa dang :
lug sha brdungs pa'i khu ba dang :
'bras thug dag kyang btang bar bya :
de yis sos par the tshom med :
mkhris pa rlung gyur bcos pa'i thabs :
kun gyi thun mong ma yin pa yid bzhin gyi nor bu dang 'dra ba :[ \u0f80]atsha :
!
log gnon gnyen po'i shog dril te so gnyis pa :
'gro mgon bai DUr+ya la phyag 'tshal lo :
cog 'gyel zhes bya 'jigs pa'i nad :
'chi bdag zhags pas zin 'dra la :

cis kyang thub par ma gyur na :
log gnon gnyen po'i mthar thug ni :
shI la   tshul khrims /ldan nam nus pa can :   sngags pa /
gnas lugs rtogs pa'i gang zag gis :
nas dkar zos pa'i bdud rtsi   dri chen /ni :
zhib btags pho tshom gcig la ni :
dpa' rgod phye ma cung zad btab :
ba dmar chus sbrus sran 'bring tsam :
mtshal /   lcog la ma yis mdog bsgyur la :
tshabs che bdun la 'bring la lnga :
nad tshabs chung la ril bu gsum :
nad tshabs sbyar la btang bar bya :
'dar zhing zug 'ong dred mi dgos :
zan mar dron mo kham gsum btang :
ma thub rtsi mar hub gsum btang :
des ni 'phral du zug rnams 'chag :
de steng stag sha shu dag nag :
gu gul nag po gla rtsi dang :
don snod gang babs kha 'dzin btang :
srog ster chen po'i sbyor ba ste :
'chi bdag 'joms pa'i dpa' bo yin :
nad 'di phal cher mkhas kyang spang :
de phyir 'bru bcud dpa' bo yi :
sbyor ba mjug tu dgos dogs yod :
de phyir rig pa'i mda' yis bsnun :
mi zad nad ngan cog 'gyel la :
log gnon dpa' rgod sbyor ba yin :
'di yis ma sos tshe zad yin :
log gnon 'chi bdag gsod byed yin :[ \u0f80]atsha :
!
khong lhog 'joms pa'i shog dril te so gsum pa :
sman gyi bla la phyag 'tshal lo :
khong lhog nag po cog 'gyel la :
rgyu rkyen brtag pa gso thabs bzhi :
rgyu ni ma mo sa bdag dang :
klu gnyan lha 'dre 'khrugs pa'o :
rkyen ni rang lus ngan la 'byung :
brtag thabs rnam pa drug yin te :
tshangs pa'i thig chen btab ma btab :   mig la rtsa ris dmar po 'thur la 'ong /
me long g.ya' dang bral ma bral :   sog thog na'am sgos sam ba spu ldog
/ri bor sprin gyis gtibs ma gtibs :   an stong dang po na'am skrangs /
bdud kyi thig chen btab ma btab :   lce steng 'brum pa dkar dang 'og tu nag thig 'ong /
'chi bdag srog rtsa   srin lag gi rtsa drag tu 'phar /bskyod ma bskyod :
rgya mtsho khrag gis gang ma gang :   chu dmar nag gam lo khu 'dra ba 'byung /
don rtags drug tshang la chen 'da':
bzhi'am lnga la srid pa tsam :
gnyis gsum pa la gso ba sla :
gnyan tshad gso bar byed pa ni :
bong nga sran ma tsam :
gser mdog bzhi 'gyur :
ga bur bye'u'i sgong gang :
gu gul :
ra dug pa :
spru nag pa :
gla ba dri thon tsam :
brag zhun chu la sbyangs pa nangs ma gsum bzhir zas gong du btang ngo :
yang na ga bur :
a ru ra :
gla ba :
gu gul chus dbul la btang :
gnyan rlung dang bsdongs na :
bong nga cha phyed :
ra dug pa cha phyed :
a ru ra bzhi 'gyur :
shug pa tsher ma can cha phyed :
gu gul gla ba cha re re :
mi sha dang sbre sha cha re :
de rnams zhib par btags la shing kun chu la sbyangs la btang :
ril bu ril ma tsam gcig gnyis gsum rim pas btang ngo :
mig ser byung ba'am :
chabs chung na skya nad byung dus :
gser gyi me tog :
tig ta :
dug mo nyung :
a ru ra :
bong nga dkar po lnga yi thang btang ngo :
bad mkhris dang bsdongs na :
'bras bu gsum gyi thang btang ngo :
mkhris tshad dang bsdongs na :
kyi lce dkar po :
spang rtsi do bo :
brag zhun :
bre gu gser thig rnams kyi thang btang ngo :
ril bu 'gying na a ru ra mchu snyung dang :
mdze tshwa'i thang btang ngo :
'dzin pa chu rtsa :
a ru ra :
sha chen :
gla rtsi :
shog shing :
gi wang :
shu dag zhib tu btags te :
gangs chus phul btang bas gnyan 'thor ba sdud :
snyigs ma'i dus su nad dar tshe :
dpe 'di nyid dang 'phrad par shog :[ \u0f80]atsha :
!
gnyan tshad gag lhog gsum gyi shog dril te so bzhi pa :
sman gyi bla la phyag 'tshal lo :
thar nu shu dag chu rtsa gsum :
a ru sha chen lcum rtsa gsum :
mchu snyung rnam pa bcu gsum dang :
a ka ru dkar nag cha gcig dang :
de rnams dge slong gtsang ma'am :
byis pa lo brgyad chu la sbyar :
tshos par btsos la gud du bsdu :
ga'ur blugs la lus la bcang :
lhog pa byung na byug par bya :
ril tsam khong pa'i sman du che :
gag pa la yang khong du btang :
pho bar zug byung ril tshad gsum :
btang bas de yis thub par 'gyur :
bshal du byed na dur byid   mtheb tsam /dang :
skyug tu byed na bya   spyang tsher ba /khra phad :   mtheb rdog tsam /
gang byed de gnyis bsdebs la btang :
gag lhog gnyis kyi srung ba dang :
nan dang bshad dang skyug dang bsad :
de la 'di las zab pa ni :
'dzam bu gling na yod ma yin :
snyigs dus nad ngan dar dus su :
dpe 'di nyid dang 'phrad par shog :
de bar sde brgyad khyod kyis srungs :
zhes gsungs nas gter du sbas so :[ \u0f80]atsha :
!
khyad par srung brtag gso gsum bzhugs :
sangs rgyas sman gyi bla la phyag 'tshal lo :
bsam yas bzhengs nas rab gnas mdzad pa'i tshe :
ma 'ongs mkhyen pa'i mnga' bdag gis :
gu ru pad+ma la zhus pa :
ma hA gu ru chen po lags :
lnga brgya dus kyi snyigs ma la :
mi rnams log spyod sna tshogs kyis :
nad ngan sna tshogs 'byung ba na :
brtag srung gso ba ji ltar lags :
zhes zhus pas :
gu rus bka' bstsal pa :
dus kyi snyigs mar gyur pa'i tshe :
drug cu kha ral dus tshod la :
mi rnams log spyod sna tshogs kyis :
ma mo mkha' 'gro gting nas 'khrugs :
nag po bdud dang gnod sbyin bgegs :
sa 'og klu rnams kun 'khrugs nas :
sa nad me bzhin 'bar bar 'gyur :
nad ngan sna tshogs 'byung bar 'gyur :
bye brag gnyan gyi nad lhog ni :
nag po rgyug 'gyel zhes bya bas :
mi rnams bzhi gsum 'joms par byed :
de la srung brtag gso ba yod :
ces gsungs so :
mnga' bdag gis zhus pa :
ma hA gu ru chen po lags :
nag po rgyug 'gyel ci lta bu :
nad de'i rtags ni ji ltar 'char :
de la gang gis bsrung bar bya :
bcos pa'i thabs ni ji ltar bgyi :
zhes zhus pas gu rus gsungs pa :
nad de brtag pa'i thabs la gsum :
spyir ni nad kyi mtshan nyid dang :
bye brag nag po rgyug 'gyel rtags :
khyad par don la babs rtags so :
dang po rims kyi mtshan nyid   spyi rtags /ni :
mgo lus med par na zhing nyog :
rtsa ni grims shing tshad rtsa 'dra :
tshigs bzhi khol la rlung long 'dra :
khyad par mgo na mgo bo 'khyom :
dpung pa gnya' mjing sog pa na :
rmi lam nyog mang phrum ser khyer :
rgyang mig blta zhing snying mi dga':
bying zhing 'thibs la tshigs pa za :
lus rtse   dang po spyi la babs na /shed chung ba spu ldangs :
phrum ser khyer la   lpags la babs na /me nyi snyegs :
rtsa la babs na /   rtsa 'khyug kha kha chu dad che :
sha la babs na /   lus lci sha tsha mgo bo 'thom :
snod la babs na /   lce skam 'khru zhing dang ga 'gag :
don la babs na /   lus kyi mdog 'gyur don snod na :
bye brag rgyug 'gyel nag po'i rtags :
tshangs pa'i thig chen btab ma btab :   mig gi rtsa rigs la thig le 'ong /
me long g.ya' dang bral ma bral :   sog thog lci'am na /
ri bo sprin gyis gtibs ma gtibs :   an stong dang po na'am skrangs /
bdud kyi thig chen btab ma btab :   lce thog tu dkar khra dang 'og tu dmar nag 'ong /
'chi bdag srog rtsa bskyod   srin lag gi rtsa drag tu 'phar /ma bskyod :
rgya mtsho khrag gis gang ma gang :   dri chu mar nag 'dra ba 'ong /
gcig gnyis gsum la gso ba sla :
bzhi'am lnga la srid pa tsam :
rtags drug tshang na la chen 'da':
khyad par don la babs pa'i rtags :
srog rtsar babs na nam mkhar lta :
shes pa 'khrul zhing mig rtsa dmar :
snying la babs na snying 'phar sprug :
snying gzer dbugs thung snying mi dga':
glo bar babs na brang rgyab gzer :
glo lu lud pa ser nag 'ong :
mchin pa dag la babs pa ni :
mchin khong mi bde zug gzer 'ong :
kha nas khrag 'ong mchin pa na :
mkhal ma dag la babs pa na :
mkhal khung mi bde mkhal ma na :
rna ba mi gsang zug gzer che :
rgyu long dag la babs pa na :
khrag tu 'khru zhing zug gzer ldangs :
rgyu long gnas su 'ur sgra 'ong :
mkhris pa dag la babs pa na :
lus dang mig mdog sen mo ser :
kha kha dang ga 'gag pa yin :
pho bar babs na pho stong gzer :
glang thabs na zhing 'khru ru 'ong :
dang po brtag pa'i yan lag go :
!
gnyis pa nad de srung ba la :
phyi srung nang srung gsang srung gsum :
dang po phyi yi srung ba la :
dkon mchog gsum la mchod pa 'bul :
chos skyong spyi la gtor ma btang :
nad bdag tshogs la mthun rdzas sbyin :
klog 'don gtor ma dge la 'bad :
de dag byas na nad mi 'byung :
lha 'dre rang sar gnas pa yin :
!
gnyis pa nang gi srung ba ni :
sngags dang ting 'dzin 'khor lo sman :
sngags dang ting 'dzin thun mong   du bstan /ste :
gsang bdag bsgoms la yi dam   snying po /bzla :
oM thim tha ra ti pa dun te dz+wa la raM pa ye swA hA:
gu ru bsgoms la thugs sngags bzla :
ma hA gu ru :
u hA gu ru :
tri na gu ru :
ni nA ga shad :
raM raM:
dul dul :
nA ga tsit+ta pho :
nA ga rbud ling shag :
thum myog sod :
khyung du bsgoms la khyung sngags bzla :
hab rtse hab rtse hU~M sod :
su ru su ru hU~M sod :
su ka dzu ka hU~M sod :
sa ti ka ru hU~M sod :
thu la rag shi hU~M sod :
me ru thun rtse hU~M sod :
phag par bsgoms la   gnod sbyin pho mo'i /srog sngags bzla :
pho sngags /   oM pis khri li mi li ha la swA hA:
mo sngags /   oM pis khri li mi li ha la ya yA:   so //
snga dro gang 'grub brgya rtsa'am :
lnga bcu dag gam nyer gcig bzla :
khyad par gnyen po khyung sngags yin :
bzhi pa bsdoms nas bzla ba ni :
bdag nyid gsang ba'i bdag por bsgom :
snying gi dkyil du gu ru bsgom :
spyi bor gnyen po bya khyung bsgom :
dug gsum   bya phag sbrul gsum /'khor gyis bskor ba ru :
bsams la sngags bzhi sbrel la bzla :
!
gsum pa 'khor los srung ba ni :
yi dam   gyi sngags /gsang bdag   gi /lto ba ru :
thugs sngags gu ru'i thugs kar bri :
khyung sngags khyung gi khog par bri :
srog sngags phag pa'i lto bar bri :
bzhi ka dril ba'i 'khor lo ni :
gnyen po khyung gi lto ba ru :
mu khyud rim pa gsum du bskor :
dbus su yi dam snying po   oM thim thar sogs /bri :
de yi phyi rim mu khyud la :
gu ru'i thugs kyi snying po bri :
de yi phyi rim mu khyud la :
'khor lo rtsibs drug 'bar ba bri :
rtsibs la khyung sngags   hab tse /sde drug bkod :
rtsibs mchan rdo rje me ri bri :
de yi phyi rim mu khyud la :
rten 'brel snying po 'bri bar bya :
srog sngags   pho sngags mo sngags /gshog pa g.yas g.yon bri :
rab gnas sngags bzhi sbrel ba dang :
rten 'brel snying po nyer gcig bzla :
bris pa'i sa las ma langs par :
'khor lo gang bsrung mgul du gdags :
spyir ni nad rigs thams cad thub :
khyad par rgyug 'gyel nag po thub :
gser dang mtshal dang rgya snag gsum :
byin rlabs rab 'bring tha ma yin :
!
bzhi pa sman gyis srung ba ni :
gnyis las phur mas srung ba ni :
gul nag spru nag bong nag gsum :
gla ba shing kun shu dag gsum :
mu zi stag sha ldong ros gsum :
sa mtshur gnyis te bcu gcig go :
mnyam por btags la dri chus sbru :
gla   rtsi /chus ngar blud mgul du gdags :
lto stong la mnam rims kun thub :
khyad par gnyan gyi rigs la bsngags :
che chung shor yang mi lto'o :
gnyis pa ril bus srung ba ni :
bong nga cha gcig gser mdog drug :
gu gul cha gsum gi waM gnyis :
shu dag phyed gnyis shing kun phyed :
gla ba dri thon tsam zhig btang :
dkar ser nag po gsum du brdung :
rigs lngar bskyed la sngags btab la :
sgog skya sbrus la ril bu bya :
des ma 'brus la dri chus sbru :
nangs ma gsum lnga bdun du btang :
nad gdon cis kyang mi tshugs so :
!
gsum pa gsang ba'i srung ba ni :
gnas lugs spros bral ngang la bzhag :
rtog med mnyam nyid chos kyi sku :
nam mkha' lta bu'i ting 'dzin yin :
dri la cis kyang mi tshugs so :
gnyis pa srung ba'i yan lag go :
gsum pa nad de gso ba la :
rtsa ba gnyan nad gzhom pa dang :
yan lag bsdong zla bsad pa dang :
don snod kha 'dzin bsdeb pa dang :
log na gnyen pos bsad pa'o :
dang po rtsa ba gzhom pa ni :
nad 'di'i rtsa ba gnyan yin pas :
gnyan gyi nus pa gzhom pa ni :
gla ba   che na dga'/gu gul   sran tsam /shing kun gsum :
sha chen   ril ma tsam /bong nga   nas tsam /spru nag   the bong tsam /gsum :
shu dag   ril ma tsam /mu zi   mtheb tsam /ba bla   sran tsam /gsum :
ra dug   sran tsam /thar nu   mthe bong tsam /sa mtshur   tshom gcig /gsum :
gser mdog gcig gam   phyed /lan tshwa   ril tsam /btang :
ra dug thar nu'i dreg pa bshu :
zhib btags brag zhun chu la sbyar :
rgan byis thun bskyung dar ma bskyed :
yang na ril bu gla ril tsam :
rgan byis lnga gtong dar ma bdun :
ril bu chu yis phul la btang :
skyug na rdo grang chu lcag brdeg :
yun ring lon nas bshal skyug 'ong :
sman rtsigs chu skol dag gis bcad :
zhag gsum bar du mngar skyur spang :
rjes su spyod lam bshal bzhin bya :
gnyis pa sdong zla bsad pa ni :
gnyan de tshad pa dang bsdongs na :
bong nga   sran tsam /gser mdog   drug 'gyur /ga bur   ril ma tsam /gsum :
ra dug mu zi   nag po /spru nag   bong nga'i gsum 'gyur yin /gsum :
gla ba dri thon tsam zhig btang :
de dag brag zhun chus sbrus la :
thengs ni gsum mam bzhi la btang :
yang na ga bur a ru ra :
gla ba gu gul chus phul btang :
gnyan de rlung dang bsdongs pa na :
gsod byed   bong nga /cha gcig gnyan po   ra dug /phyed :
zhi byed   a ru ra /cha gnyis ngar blud   shug tsher /gcig :
dpa' bo   gu gul /cha gcig drag po   gla ba /gcig :
rlung bsdongs sha gnyis   mi sha sbre sha /mtheb tsam re :
zhib btags chus sbrus sran ma tsam :
gcig gnyis gsum sogs rim pas btang :
gnyan de bad kan dang bsdongs na :
'bras bu gsum pa'i thang gis sel :
gnyan de mkhris pa dang bsdongs na :
spang rtsi do bo kyi lce dkar :
brag zhun gser thig thang btang ngo :
glo bsdongs sro lo a krong dang :
mig ser byung na gser me tog :
dug nyung tig ta a ru ra :
bong nga dkar po'i thang btang ngo :
gal te ril bu 'gyings gyur na :
mdze tsha sman mchog thang gis sel :
gsum pa don snod kha 'dzin ni :
snying la babs na dzA ti bsdeb :
mtsher pa la babs li shi bsdeb :
mchin pa la babs gur gum bsdeb :
glo ba la babs sro lo bsdeb :
mkhal ma la babs so ra bsdeb :
mgo la babs na ru rta bsdeb :
mkhris pa la babs tig ta bsdeb :
rgyu ma la babs byi tsher bsdeb :
sman rta brag zhun dag dang bsdeb :
gzhi mar gang bsdongs de dag bsdeb :
!
bzhi pa log na mnan pa ni :
rlung du log na mgo bor byer :
mig rgod shugs 'don rlung srang na :
snying mi dga' zhing bla 'chol smra :
chu skya rtsa stong zos rjes na :
a ru ra bdun chang zhim la :
bskol ba'i thang ni sum yar btang :
bku mnye bya zhing rlung srang bsreg :
kha zas bcud can btang bar bya :
mkhris par log na byad dang mig :
lus mdog sen so ser po 'ong :
chu ser rtsa grims 'khun che na :
tig ta'i thang btang gtar bshal bya :
yang ba bza' zhing bsil ba bsten :
bad kan dag tu log pa na :
pho mchin na zhing ro stod rgyangs :
mig 'grib mig chu kha chu 'dzag :
chu skya rtsa bying zos rjes na :
skyu ru ra dang ba sha ka :
spru ma'i me tog ri sho ba :
bskol ba'i thang ni gsum yar btang :
snum pa bza' zhing drod can bsten :
grang bar log na mkhal ma skrangs :
mkhal rked na zhing pho ba 'khrog :
chu dkar rtsa ni dal zhing zhan :
spod dang rgyam tshwa pho ba ris :
sbrang dang bu ram sbyar la btang :
mkhan pa rus rnying mtshe dugs bya :
khrag tu log na stod gzer 'ong :
lus po lci la rkang lag 'khyug :
chu dmar rtsa ni 'bur zhing 'dril :
tig ta hong len brag zhun dang :
spang rtsi mdze tshwa bskol la btang :
srin bur log na glang thabs na :
pho ba gzer zhing 'khru skyug 'ong :
srin bu dmar leb byi tang ka :
gla ba shing kun bskol la btang :
'dus par log na   lus po thams cad khyab par na zhing zug gar yod ston mi shes /'di na med :
lus lci kha skam zas mi zhim :
rngul 'ong gnyid che mtshul pa 'gag :
gwa dor shug 'bras skyu ru ra :   kha zas bsil 'bras gsum go snyod shug 'bras dang :
zhes pa'ang snang /
bse ru rgya ru ut+pal sngo :
gser mdog rnams ni bskol la btang :   bskol ba'i thang ni sum yar btang :
zhes pa'ang 'dug
/kha zas bsil drod skabs dang sbyar :
spyod lam 'du ba rang sar bzhag :
dang po gang bsdongs nad der ldog :
des na thams cad gzhi ma bcos :
mdor na dang po gnyan dang phral :
bar du yan lag sdong zla bsad :
tha ma don snod kha 'dzin bsdeb :
mjug tu log na gnyen po bskyar :
rgyun du dge ba'i las la 'bad :
khrag 'thung pad+ma rgyal po ngas :
sum stong lon nas bod du 'ong :
brgya dang bcu gcig bod du bsdad :
nga ni 'di ru mi sdod pas :
srog ster 'chi med sgrub pa 'di :
las kyi phyag rgya yum la gtad :
chos nyid mtshan ma'i ngang nyid du :
dregs pa zil gnon thugs kar sbas :
bka' srung rgyal po bzhi la bcol :
bka' zab gsang gter rgya yis btab :
phyi ma'i dus babs rims dar tshe :
gnyen po 'di yis 'joms par shog :
'chi med sgrub pa zhes bya zab :[ \u0f80]atsha :
!
chig rkya thub pa'i 'khor lo'i gyad bzhugs :[ \u0f88\u0f88 ]sprul pa'i   ye shes /khyung la phyag 'tshal lo :
'khor lo lugs bzhin bri ba   ba'i man ngag ni :
rab /   mthing shog 'bring /   ras sam tha ma /   shing shun la :
rab /   gser ram 'bring /   mtshal lam tha ma /   rgya snag la :
gla ba shu dag   bsres la /sman chen gyis :
sprul pa'i khyung gi lto ba ru :
yab kyi 'khor lo g.yas su bskor :   yig mgo phyir bstan dpung pa g.yas la gdags /
yum gyi 'khor lo g.yon du bskor :   yig mgo phyir bstan dpung pa g.yon la btags /
de bzhin   grub na gnyis ka ma grub gcig la rdzogs par bya'o /yab ni   gi wang gis byugs /ser po bya :
yum gyi 'khor lo   rgya tshos dang gur gum gyis byugs /dmar po bya :
khyung zhal g.yas g.yon   gnyis ka /dbus su lta :   bar byed /
'khor lo /   mu khyud drug ldan lte bar bcas :   bri /
dbus su yi dam   gsang bdag gi /snying po   thim thar ti sogs /bri :
de yi phyi rim mu khyud   dang po /la :
gu ru'i thugs kyi snying po   ma hA gu ru sogs /bri :
de yi phyi rim mu khyud   gnyis pa /la :
tad+ya thA gzungs   a li ma ta li /sngags rgyal po bri :
de yi phyi rim mu khyud   gsum pa /la :
rtsibs brgyad   gcig tu dril nas byed na /'khor lo 'bar ba   raM re dang bcas pa bri /
a zhes pa'ang snang /bri :
logs   bzhir /la gsod pa'i pho sngags   oM hur khyung hur khyung sod /bri :
zur   bzhir /la srung ba mo sngags   oM hur khyung hur khyung srungs /bri :
de yi phyi rim mu khyud   bzhi par /la :
bsnyen sngags lto sbyor sbrags ma   nang du mgo phyi la bstan se phur na sogs /bri :
de yi phyi rim   phyi nas mgo nang du bstan pa d+hA tu sogs /mu khyud   lnga pa /la :
'khor lo rtsibs bcu 'bar ba   hU~M bcu dang bcas pa bri /bri :
khro bo las la bskul sngags   khro bo rA dzas sogs /'god :
rtsibs mchan   rdo rje phyed pa /'khor lo'i gong ras la :   rdo rje yongs rdzogs /
gsang bdag phyag mtshan rdo rje dgod :
de yi phyi rim mu khyud   drug pa /la :
rten 'brel snying pos   ye d+harmA/tha mar bskor :
mchu sngags   oM hur khyung hur khyung nad thams cad la b+h+yo :gzung ba'i tshul du bri :
mgrin par sku gsung thugs sngags   oM AHhU~M/dgod :
phyag la gtum po'i sngags rgod   nI laM dza ti b+h+rU~M sa tri rbad ces so /dgod :
pho sngags   pis khri li /gshog pa g.yas la bri :
mo sngags   pis khri li mi /gshog pa g.yon la dgod :
mjug sngags   oM a ka se d+ha ka se /mjug ma'i khong du bri :
rgyab la'ang rten 'brel snying po bri :
'bri mkhan stan las ma ldang bar :
mnyes pa'i yon phul mchod pa bsham :
rab gnas sngags rnams thams cad dang :
rten 'brel snying po nyi shu gcig :
tshang bar sngags la nas la gdab :
rab gnas byas la nyi zla   phyag gi /sprad :
sna lnga /   dar gyis dril la mgul du gdags :
dam tshig yod ces mi smra'o :   'khor lo dang srung ba mi la mi bstan gsang ba gal che /
gyad de mi lag ma brgyud par :   tsakra la sogs gzhan gyi mi lag ma brgyud pa /
'khor lo sngags dang lha bsgom rnams :
'khor lo sngags sogs /   yid la dran zhing bzlas pa yis :
'go bag can gyi /   nad sogs gang yang thub par nges :
khyad par nag po rgyug 'gyel thub :
gag pa lhag pa khyad par thub :
mchog tu rgyu gzer dmar bshal thub :
mdze dang sri'u smyon pa thub :
gza' dang gnam lcags   nam mkha'i thog srung na shing la bris nam mkha'i mthongs la 'phyar ro /ser ba thub :
rbod gtong dmag   mdung la btags phyar /dang chung sri   'khor lo lus la btags /thub :
lo skeg zla skeg phyogs ngan thub :
'khor lo 'di btag ngan dgu thub :
nor la btags   lam rgya gram /bzhag   rkun ma thub /reg mi nus :
rta la btags na bya dang mnyam :
khyi la btags na rdo mi phog :
pho la btags na dpa' la mdzangs :
mo la btags na gshims la mdzangs :
dpal dang bsod nams phun sum tshogs :
ci bsam 'grub par the tshom med :
yid bzhin nor bu 'dra ba yi :
gnam lcags rdo rje'i   khrab ring gi /srung ba 'di :
'go ba'i nad thub smos ci dgos :
gnam lcags 'bar ba'i thog kyang thub :
dus min /  'chi bdag bdud kyang bzlog par 'gyur :
phar la mi mthun pa'i phyogs thams cad thub tshur la cis kyang mi tshugs /   de phyir kun thub rdo rje yin :
'chi med bdud rtsi bum pa las :
lus srog srung ba'i go cha :
gyad bzhi'i dpon po :
chig rkya thub pa 'khor lo'i gyad :
yang tig gces pa'i shog dril   bris pa 'khor lo'i gyad 'di gcig pus kyang rims nad thams cad thub /\u0f80atsha :
srung ba rdo rje'i khrab ring las :
shin tu gsang ba'i shog dril 'di :
ril bu byug pa phur ma gsum :
rigs gsum mgon por bskyed par bya :
rigs gsum 'od du zhu ba las :
ril bu byug pa phur ma rnams :
yi ge hU~M du gyur par bsam :
yang na rigs gsum so so yi :
rtsa ba'i sngags su gyur par bsam :[ \u0f80]atsha :
!
lde mig khyad par can bzhugs :[ \u0f88\u0f88\u0f88\u0f88 ]oM swasti :
chu la brtag pa'i dus su :
tshad rtags rlung du ston :
gnyan rtags mkhris par ston :
mkhris rtags gnyan du ston :
thams cad gnyan dang bsdongs nas :
rtags dngos su ston pa min te :
brtag pa shin tu dka' bas chu la nges pa rnyed par bya'o :
de'ang tshad pa shas che ba'i nad la :
chu dkar po'am sngon po byung na grang ba yin pa'i nges pa med pas :
gnyan tshad gting du gab pa yin pas chu rlung grang ba yin no :
rlung shas che ba'i nad la chu ser po'am dmar po byung na :
tshad pa yin pa'i nges pa med cing :
rlung nad mkhal mar 'grims pa la :
chu ni dmar po 'byung ba yin :
de la srid sde gzan la babs sam blta :
zhes 'byung bas :
de ni sad mdas brtag pa yin te :
chu mdog g.ya' chu lta bur mi ldog pa zhig byung na :
de la dzA ti dang :
na le sham dang :
sug smel dang :
dbyi mang dkar po dang bzhi zhib par btags la :
chu la btab la :
sang dus ma ldog na grang ba yin :
ldog na ni gting du gab pa'i tshad pa yin :
chu mdog dmar po tshad pa 'dra ba la :
ga bur tsan dan dkar po tig ta ba sha ka bzhi zhib par btags la :
chu la btab pas :
dus su ldog na gnyan tshad yin no :
dus su mi ldog pa ni gnyan rlung bsdongs pa yin no :
'di ni brtags pa shin tu zab bo :
ldog dus tsha grang snyoms ldog gsum :
rlangs ma yal bar ldog na tshad pa yin :
grang nas ldog na grang ba yin :
yal nas ldog na snyoms pa yin :
rlangs dang ku ya 'od med 'chi :
zhag dang lbu ba chags na 'tsho :
gur gum 'dra la rlangs pa snyoms :
nad med chu ru shes par bya :
gdon ngos bzung ba bstan pa ni :
shar nas ldog na rgyal po gnod :
lho na btsan dang dmu gnod do :
nub na lha bdud dam sri gnod :
byang nas klu dang ma mo gnod :
mtshams na sa bdag dge bsnyen gnod :
pad+ma ltar ldog mchod 'dre gnod :
zla gam ltar ldog brdung 'dre gnod :
zlum po ltar ldog gdon med do :
gdon ngos bzung ba'i gdams pa ni :
pad+ma nga yi gdams pa'o :
gzhan la bstan pa ma yin no :[ \u0f80]atsha :
!
nang yan phugs 'tshol gyi lde mig bzhugs :
sman gyi bla la phyag 'tshal lo :
nyon cig jo mo mkhar chen bza':
gnyan nad chu ser rnam pa gnyis :
rlung gis bskyod nas gar babs kyang :
'di la mgo mjug bar gsum du :
shin tu gces pa'i sad mda' gsum :
med na rgyal po'i dmag dpung yang :
so pa bral na sha yi mdzod :
de phyir snga so phyi so dang :
so len pa dang rnam gsum gces :
de la mgyogs pa'i rta bzhi la :
'gro mkhas tshod che mi gsum bskyon :
sna khrid nang yan phugs 'tshol byed :
de yis gding ldan rtags thob nas :
dang po dpa' ste stag ltar mchong :
bar du tshod bzung ngang rgyud bsring :
tha ma spyang ste bya ra bsgrim :
dang po stag ltar mi mchong du :
'di ni me yi rang bzhin te :
me lce gyen la 'bar ba yis :
lus zungs don lnga bsregs kyis dogs :
tsha ba la 'das srog la rgol :
yang na chu yi rang bzhin te :
chu rdzing thur du song ba yis :
rgya mtsho khrag gis gang gi dogs :
grang ba gting mkhar srog la rgol :
bar du ngang rgyud mi bsring du :
'di ni nyes gsum rang bzhin te :
dman log lhag gsum byung nas su :
'du bas lus zungs dkrugs kyis dogs :
zhan na nad kyi dpung mi choms :
lhag na de zhi gzhan mthu bskyed :
log na gnam lcags dug mtshon 'dra :
tha ma bya ra mi sgrim du :
ri thang mtshams nas shor gyis dogs :
dkyel chen nad du song dogs yod :
rkang gnyis srog dang bral gyi dogs :
de phyir rlung la sngon bsu zhing :
mkhris pa'i 'phrang la dgug par bya :
bad kan phyi rjes gcad par bya :
'di ltar mi shes sman pa rnams :
mi srog tshod len byed pa yin :
de phyir bla ma mnyes par bsten :
gding ldan slobs la tshad ldan shog :[ \u0f80]atsha :
nang yan phugs 'tshol gyi lde mig zab mo sa ma ya :
rgya rgya rgya :
!
tshad rims cham pa srung ba'i shog dril te gnyis pa :
skyob pa'i lha la phyag 'tshal lo :
tshad rims cham pa'i nad bdag mo'i :
srog sngags srung ba bstan pa ni :
ra khrag dug gsum   bong nga ra dug khyi dug spyang dug /sbyar la bri :
ha sa b+ha sa yaM:
rbad sa tri rbad :
tre rbad pa ri rbad swA hA:
'di man chad bri /   tad+ya thA:
oM a li ma ti :   'di la srung sngags mi sbrel /
le me ha ni :
u ha ni :
a d+yan :
dza yarna b+han+d+ha :
mi a~M ka hi kan rtsa tha ku ni :
ra dza ya dza ra na hU~M phaT swA hA:   sngags lugs gcig la /   ha sa b+ha sa yi b+had ga ri rbad :
tre rbad pa ri rbad swA hA:
tad+ya thA:
oM a li ma te laM me ha ne :
u ha ne :
a d+yan dza ha ran b+han+d+ha li mi aM ka hi kan :
rtsa tha ku ni ra ya dza ra na hU~M phaT swA hA:   zer ba'ang 'dug
/shu dag gla bas yig rtsa mnan :
rgyab tu rten 'brel snying po bri :
bdun bzlas srung ba mgul du gdags :
rab gnas la sogs gong dang mthun :
tshad nad cham pa zhes kyang bya :
rkun bu srog gcod ces kyang bya :
thams cad skyed byed ces kyang bya :
tshad rims cham pa srung thabs mde thung :
e ma shin tu gsang bar bya :
!
yang gsang gces pa'i shog dril te bcu gsum pa :
skyob pa mgon po bai DUr+ya :
rigs gsum mgon dang rgyal sras la :
sgo gsum gus pas phyag 'tshal lo :
nyon cig jo mo mkhar chen bza':
bdag 'dra pad+ma 'byung gnas kyis :
'gro ba sems can phan gdags phyir :
yang gsang gces pa'i shog dril dgod :
don thig shog dril bcu gsum 'di :
snying dang 'dra bas sems la chongs :
'di med bum pa 'chang ba rnams :
go med g.yul du zhugs pa 'dra :
des na 'di la gces par gyis :
zhes gsungs so :
dang po gnyan gyi khong gsod ni :
rgya skyegs ka ra khong du btang :
sman chen ril ma 'bring po tsam :
gla rtsi de dang mnyam pa gcig :
a ru gser mdog drug 'gyur bcas :
btang bas gnyan nad mtha' dag 'joms :
lhog pa khong gsod shog dril yin :[ \u0f80]atsha :
!
pho lhog bcos pa'i shog dril ni :
bong nag gul nag gla ba dang :
rgya tshwa rgyam tsha spod nag dang :
thang phrom dmar leb byi tang ka :
zhib btags mar la sbyar btang bas :
phal cher 'tsho bar nges pa yin :
dugs dang me btsa' bshal skyug ni :
gang 'jug rig pas dpyad la bya :
de yis ma phan las zad yin :
pho lhog bcos pa'i shog dril yin :[ \u0f80]atsha :
!
nad kyi rigs ni dbye mi dgos :
gnyan nad ma lus mtha' dag la :
sman chen ri bong ril 'bring tsam :
sman mchog   a ru gser mdog de yi sum 'gyur cig :
gi wang gul nag ril ma re :
btang bas nad rnams thams cad 'joms :
gnyan tshad 'joms pa'i shog dril yin :[ \u0f80]atsha :
!
lkog 'gags drag po byung ba la :
thar nu'i khaN+Da ril ma tsam :
rgya tshwa li shi ril ma re :
sbyar ba tong skud rtse la gtod :
mid bskyur dar cig lon nas 'then :
chu bur thams cad skyug ste 'byung :
gag pa skyug gi shog dril yin :[ \u0f80]atsha :
!
gag pa 'jam pos gsod pa ni :
me tog gsum pa mgron thal dang :
big pan li shi rgya tshwa lnga :
bus pas gag pa sel ba yin :
mid dkyus sel ba'i shog dril yin :[ \u0f80]atsha :
!
dmar bshal cis kyang ma thub na :
sman chen sman mchog gla ba dang :
gu gul dang sbyar chu grang la :
bskyon la nad pa'i khong du btang :
dmar bshal gso ba'i shog dril yin :[ \u0f80]atsha :
!
byin lhog bcos pas ma thub na :
mi yi nywa sha skam po dang :
pho rog sbre sha nya sha dang :
dzA ti shing kun sgog skya gsum :
sman chen gser mdog ru rta gsum :
zho'am mar la sbyar la btang :
byin lhog bcos pa'i shog dril yin :[ \u0f80]atsha :
!
lhog pa cis kyang ma thub na :
dngul chu bshigs pa sran ma tsam :
star bu sman chen a ru ra :
gur gum gla rtsi sbyar ba yis :
gnyan rnams thams cad 'joms pa yin :
dngul chus khong gsod shog dril yin :[ \u0f80]atsha :
!
glo tsha cis kyang ma phan na :
rgya tshwa sman mchog gur gum gsum :
spang spos ldum bu re ral dang :
a byag tsher sngon sbyang ba yis :
glo tsha'i nad rnams sel bar byed :
stod gzer glo tsha 'joms pa'i shog dril yin :[ \u0f80]atsha :
!
gag lhog nan ltar rgod pa la :
sman chen ril ma 'bring po gcig :
ka ra dkar po de dang mnyam :
khong du btang la dar cig bsnyal :
sman nad che na rgya tshwa btang :
dpa' bo rkyang ded sbyor ba yin :[ \u0f80]atsha :
!
dpa' bo rkyang ded shog dril la :
drag po gtum po shog shing   bong nag ra dug re lcag /dang :
gser gyi me tog   lce tsha /ka mo nya :   thar nu /
mAM sa   gri sha /mi bskyod pa   dri chu /la bskyon :
thub pa chen po   a ru ra /shin tu gces :
bde ldan tshangs pa'i sman mchog gis :
lhog pa snying la song yang thub :
nag po srog 'dzin ril bu yis :
lhog pa rtsad nas 'don par byed :   thun tshad gong ma gnyis sran ma re tsam /
de 'og gnyis ril ma re tsam /
de 'og gnyis mtheb tshigs re /
thub chen hril po'am sum gnyis /
'khru dang skyug pa mnan pa yang :
'bras dang sha gsar tshod mas gcad :[ \u0f80]atsha :
!
gnyan gyis bcos nyes rim pa rnams :
drag po bshal gyis bcos pa la :
dan rog lnga dang dur byid mnyam :
thar nu mchu snyung byang pa gcig :
shrI khaN+Da sman chen ni :
sran ma tsam gcig sbyar byas la :
btang bas nad rnams phyi ru 'byin :
gtong lugs gzhan gyi lugs dang mthun :
gnyan sbyong gi shog dril yin :[ \u0f80]atsha :
!
lhog pa dngos su bsad pa'i thabs :
phag mo nag mo'i ljags 'jibs la :
sngags pa thod kyis mnyes par bya :
gong ma rnams ni so ru gzhug :
de nas sngags pa'i khong du ni :
drag po bzhi sbyor   ril bu'i phreng bar star /btang bar bya :
nad pa'i lto ru gla rtsi dang :
gu gul btang bas gnyen po yin :
rang nyid phag mo nag mo la :
gnam lcags mchu sder rnon po yis :
gnyan rnams bsad nas za bar bsgom :
khrag dang chu ser 'thung bar bsgom :
mngar gsum thig les   mi gnyan sar drang /dbang du sdud :
gtsags bu ma rgyab thengs gcig 'jibs :
oM tug tug tsir tsir khaM khaM tshig tshig :
srog gi snying po sod sod :
chod chod :
drongs drongs :
nan nan :
dul dul swA hA:
kha la dza sha ti rbad ces rjes su 'dogs pa'i zhal gdams kyi sngags yin :
nyi shu rtsa gcig bzlas la gdab :
gtsags bu phag rgod mche bar bsgom :
skrangs pa'i phyogs bzhi dbus lngar gtsags :
dmigs pa gsal pos 'jib cing bsad :
sa 'dag rgyus pa klad pas dgab :
mang nyung ci rigs rig pas gdon :
gtsags bu'i shul ni gser gyis bsreg :
de steng gu gul gla rtsi byug :
khong gsod nan dang dpyad rnams kyis :
ma thub log gnon 'di yin no :
zungs zad rgas dang byis par spang :
log gnon phag mo'i ljags 'jibs 'di :
shin tu gces pas gsang bar gyis :
zhes gsungs so :
bdag 'dra pad+ma 'byung gnas kyis :
gces pa'i shog dril bcu gsum 'di :
bdud rtsi bum pa'i gdams pa yin :
ma bu rnams kyi snying por bzhag :
shog dril re yis nad re 'joms :
srog ma chad par slebs pas chog :
don skor gsum pa'i snying phyung nas :
gces pas gud du sbas nas bzhag :
sman dang lus zungs nad kyi dpung :
rig pa'i mda' yis bsnun pa gces :
yang gsang gces pa'i shog dril bcu gsum pa :
bdud rtsi bum pa'i snying po rdzogs so :
las kyi phyag rgya khyod la gtad :
gces pa yin pas gud du sbos :
ces gsungs so :
sa ma ya rgya rgya rgya :[ \u0f80]atsha :
'di med nad pa gso ba rnams :
srab med rta rgod 'dul ba 'dra :
des na 'di la gces par gyis :
bdag 'dra pad+ma 'byung gnas kyis :
gces pa'i shog dril bcu gsum brtsams :
mtsho rgyal snying gi dkyil du chongs :
bu chu mgon po'i thugs kar sbos :
snyigs dus nad ngan byung dus su :
rnyed nas sems can nad sel shog :
ces gsungs so :
shog dril bcu gsum pa zab bo :
!
'khrud pa bdud rtsi'i chu rgyun bzhugs :[ \u0f88\u0f88\u0f88\u0f88\u0f88 ]rigs gsum mgon la phyag 'tshal lo :
rgyal po gdan las phab nas su :
gzhung bzhin sman gyis bcos pa ni :
'bras bu gsum gyi dro thang btang :
mgul skyems 'di la yon tan brgya :
ma smin smin par byed pa dang :
dwangs snyigs 'byed cing byer ba sdud :
rtsa kha don snod 'gyu 'phrang sdom :
bdud rtsi lta bu'i sbyor ba yin :
gnyis pa gral du bsad pa ni :
rgyal po myos byed sman sna gsum :   gla ba gu gul shing kun /
gsod byed las mkhan gshed ma gnyis :   bong nga a ru ra /
dpa' bo dmag mi brgyad   gi wang yung ba bong nga dkar po ser po spru nag ra dug stag sha ru rta /kyis bskor :
khyad par 'phags pa gsang ba'i sman :
gsod byed gshed ma'i sbyor ba yin :
gal te sod par ma gyur na :
'dza' mo'i khu ba'i   pad+ma rak+ta /skyo ma gzhug :
kha drag rgyab rten lha dang phral :
de rjes drag po'i las ka bya :
rno myur mgyogs pa'i rta pho   dur byid /la :
kha lo sgyur byed   dan rog khron bu /srab mthur bcug :
yon tan rgyas pa'i   mi sha a ru ra /sga stan gtad :
mi 'jigs dpa' bo chen po   bong nga ga bur /zhon :
mtshon cha gri mdung rnon po   shrI khaN+Da ya bak+Sha rgya tsha ra dug /khyer :
thar ldan dar   shug tsher byang ba mdze tshwa mchu snyung /gyis thon par bya :
gsod byed gshed ma'i tshogs   gla ba gu gul shu dag shing kun ser tig chu rtsa hong len spang rtsi do bo stag sha /dang bcas :
phyi nang nad rnams 'joms par byed :
drag po kun 'dul sbyor ba yin :
snying la song yang thub par nges :
dur du song ba 'gugs pa'i sman :
'chi ba slong byed e ma ho :
kun la gces pa'i sbyong byed yin :
dang po khong sman ma thengs bar :
gtar dang ga bur dug dang 'dra :
sman ma btang bar khrag mi dbyung :
gnyan sod khrag tshad zug che na :
gang na'i rtsa'am ru thung gtar :
khrag mkhris lcags g.ya' chags pa 'dra :
rtsa ru yod pas drang bar bya :
rtsa lam 'bros 'phrang me yis bsrung :
rlung zug tshigs pa me yis mnan :
zas spyod phan gnod brtags la bcos :
zhal gdams yin pas gsang bar bya :
'khrud pa bdud rtsi chu yi rgyun :
khyad par 'phags pa'i gdams pa \u0f80atsha :   pho ba'i drod nyams 'byung ba'i khams mi rgyas pa ni sman rtsigs pho khar las pa yin gsungs so //
mchan /
!
ril bu phyag tshad kyi shog dril te bco lnga pa :
skyob pa'i lha la phyag 'tshal lo :
nyon cig jo mo mkhar chen bza':
sman gyi phyag tshad bstan pa ni :
gnyan nad 'joms pa'i ril bu ni :
phra ba phus pa'i ril ma tsam :
tshad pa sel ba'i ril bu ni :
sran ma tshos pa'i tshod tsam bya :
rlung nad sel ba'i ril bu ni :
gla ba'i ril ma tsam du bya :
srung ba byed pa'i ril bu ni :
gla sran pa yi 'bras bu tsam :
gang 'os la sogs rig pas dpyad :
sman gyi phyag tshad bstan pa'i mde thung ngo :
e ma shin tu gsang bar bya :[ \u0f80]atsha :
!
yu mo bcos pa'i shog dril te bco brgyad pa :
sman gyi bla la phyag 'tshal lo :
nyon cig jo mo mkhar chen bza':
yu mo bcos pa bstan gyis nyon :
yu mo'i rigs la gsum yin te :
gram pa chu 'dzag rlung 'bud do :
skya nad kun dang 'dra ba la :
gram po lus po phal che la :
'brum pa phra mo byas nas skrangs :
bdud rtsi   sman sgrub /gla ba gu gul dang :
shing kun sbyar ba khong du btang :
yung ba chu rtsa skyer pa dang :
kyi lce mu zi rwa gzhob dang :
dud pa tshig la sbang sbyar mnan :
chu 'dzag skrangs pa rgya che la :
zug chung 'phral du chu ser 'dzag :
khong sman snga ma   dri chur /sbyar la btang :
g.yer ma rwa ru bsreg pa'i thal :
rta bon gzhob sna gnyis kyis mnan :
bag chus sbyar la shog 'them bya :
yu mo rlung 'bud bya ba ni :
lus kyi yan lag thams cad   zug cher med par /skrangs :
khong sman snga ma btang la mnan :
brag zhun dud pa nas klad khu :
sa zhag bag phye sbyar la mnan :
shog bu+us 'them bya des mi 'chor :
tha ma rjes kyi bya ba ni :
kha zas   mngar skyur chang sha khrag tshod nyung bcud mtha' dag /drag drag bar du bsrung :
'bru zan grang thug ba sha dang :
gla ba g.yer ma'i chab mig btang :
skom du gangs chu skol grang btang :
tshad pa yin pas bsil chu btang :
rta dang nyin gnyid sgog pa spang :
nad pa'i drung /   chu dang rnga sgra spyod pa gzab :
gdon bcos bya zhing thab la 'dzem :
sha la spar bas brad 'dra na :
gdon ngo yin pas gdon bcos bya :
thab kyis nyes pas thab 'don bya :
yu mo phyi ru 'dril ba la :
khong sman gong bzhin kun la btang :
yu mo'i rigs su gyur tshad la :
g.yer ma bul tog stag sha ba :
chu rtsa dud pa rwa gzhob btags :
nu zhor sbyar la kun la byug :
yu mo bcos pa'i mde thung ngo :
e ma shin tu gsang bar bya :[ \u0f80]atsha :
!
byis rims bcos pa'i shog dril te nyer gnyis pa :
sman gyi bla la phyag 'tshal lo :
byis rims nad kyi rtags rnams ni :
skya nad gong gi spyi rtags ldan :
'khru lugs rnam pa lnga yin te :
mchin pa smug por 'khru ba dang :
pho ba ljang gur 'khru ba dang :
mkhris pa ser por 'khru ba dang :
long ni 'ja' tshon 'khru ba dang :
rgyu ma 'byung ba'i lam yin pas :
rgyu rtsi rul nas sha khu 'khru :
phal cher mchin pa 'khru ba yin :
gso thabs rnam pa lnga yin te :
mkhris pa'i me bsad tsha dbal bsad :
don gyi zag bcad snod kha bsdam :
pho ba'i nad rnams gdon pa dang :
rgyu ma'i rul bsrung bshang kha bsdam :
mkhris pa'i me dbal gsad pa ni :
tig ta bong dkar gser me tog :
dug mo nyung dang dpa' ser lnga :
phye ma lcer bzhag chu yis dbul :
zag gcad snod kha bsdam pa ni :
ru thung g.yas g.yon nad tshabs sbyar :
sman gyis zag kha bsdam pa la :
dom mkhris gur gum zhib par btags :
nyi ma re la thun gsum btang :
des ni rtsa kha bsdam pa'o :
pho ba'i nad ro gdon pa ni :
dur byid   cha gcig gzhan rnams cha phyed de /khron bu dang ga dang :
chu rtsa   chang la /sbyar bas sbyang bar bya :
rul srung ba yang de dang mthun :
rjes dang spyod lam spyi dang mtshungs :
pho ba'i nad ro gdon pa'o :
rgyu ma'i rtsi srung gangs chu bsngags :
lgang pa'i nang du gangs chu blugs :
bya rkang bcug la mas yar btang :
rgyu ma'i rul srung mchog yin no :
'khru ba gcod pa 'di ltar bya :
ba dmar 'o ma bskol nang du :
da trig gur gum btab pa'am :
da trig bu ram sbyar bas thub :
gcod dus bcu'am bcu gcig yin :
mar zan khad kyis gtang bar bya :
btsod khrag da trig mon cha ra :
chang la sbyar ba yang yang btang :
zas kyis gcad pa 'di ltar bya :
spod ni mar du btsos nas ni :
lug mchin   skam po /gur gum btab la btang :
de ni mchin pa'i zag bsdam mo :
lug gi mkhal ma skam po la :
spod dang sdig srin btab la btang :
de ni mkhal ma'i zag bcad do :
kha zas bsrung ba 'di ltar yin :
sha chang dkar gsum   tshwa dang mar rnying drod sogs /mngar gsum spang :
spyod lam srung ba 'di ltar bya :
rkang pa mi brkyang mi ldang la :
sngas med 'phred la mi nyal lo :
byis rims bcos pa'i mde thung snying lta bu'o :[ \u0f80]atsha :
!
byis rims bcos pa'i lag len gyi shog dril ni :
sman gyi bla la phyag 'tshal lo :
'di yi lag len la :
sngon la 'tsho 'chi ril bu thun gsum   rgyu ma'i kha 'dzin /btang :
de nas rim bzhin bcos pa'o :
yang na lugs gcig la 'di ltar bcos pas chog :
gla rtsi :
gur gum :
gi wang :
shu dag :
rgun 'brum :
li shi :
thog rus bsregs thal :
de rnams zhib par btags la btang :
de ni rgyu ma'i rul bsrung ba'o :
de nas zhag 'ga' 'khru ru bcug pas chog :
gcod thabs la sogs gong dang 'dra :
dbugs ma chad par slebs chog :
snying lta bu'i shog dril :
lag len gsal ba dngul gyi me long zhes bya ba :[ \u0f80]atsha :
!
bsil sbyor chen mo'i shog dril te nyer bzhi pa :
sman gyi bla la phyag 'tshal lo :
nyon cig jo mo mkhar chen bza':
tsha ba me ltar 'bar ba la :
bsil sbyor yan lag bcu ldan bstan :
gtso bo ga bur gi wang dang :
bzang drug   tsha ba rgyas pa la /bsil gsum a ru ra :
ru rta gu gul shu dag dang :
ut+pal sngon po g.ya' kyi mo :
zhib par btags la   de la /yan lag bsdeb :
mgo la ru rta dzA ti snying :
mtsher pa la ni li shi bsdeb :
cu gang sro lo gla ba dang :
rgyu ma'i nad la byi tsher ba dang :
mchin pa la ni gur gum bsdeb :
mkhris pa la ni tig ta ste :
so ma ra tsa   snod kyi tshad pa sel /mkhal ma la :
che chung sum gnyis sum cha ste :
sman rta ka ra   gnyan tshad /brag zhun chus :
tshad pa thams cad 'joms pa yin :
tshad pa zhag gsum thang gis dbul :
rma rgod zhag gsum rlan la btso :
yang ni tshad pa'i yan lag la :
thar nu   blon po cha gnyis /hong len   btsun mo cha gcig /stag sha ba :   gtum po cha gcig
/chu rtsa   rgyal po cha gcig /shu dag   khro gnyer cha gcig /re lcag   shog shing cha gcig /la :
gla ba   ma gi ta /gu gul   ljon pa'i bcud /gi wang   gser rtsi gsum po'i yang dga' chung yang chog /rnams :
chu grang ngam ni dron mo la :
sbyar nas btang bas 'khru dang skyug :
'dis ni gnyan dang tshad pa sel :
mchog tu tshad pa gsar pa 'joms :
zhag gsum tshun gyi skabs dang sbyar nas /   sman mchog 'di nyid btang ba yis :
skye 'phro chad dam lam nas ldog :
smin du 'jug kyang mi dgos so :
snying lta bu'i shog dril :
thun mong ma yin pa'i mde thung ngo :[ \u0f80]atsha :
!
dmigs pas srung ba'i shog dril te nyer lnga pa :
gu ru pad+ma la phyag 'tshal lo :
sngags kyi dmigs pa bstan pa ni :
yi dam ting 'dzin ldan pa yis :
sngags bzlas rlung ro lan gsum 'bud :
g.yas g.yon dbus dang gsum du'o :
smin mtshams nang du g.yung drung ris :
dmar po gsal ba gnad du che :
zhal nas sna g.yas rlung bus pas :
g.yung drung 'khor cing ro mar song :
me 'bar nad gdon sdig sgrib sbyangs :
de bzhin g.yas g.yon dbu mar 'gre :
yang ni sngar bzhin rlung bus pas :
g.yung drung 'khor cing rtsar song bas :
bdud rtsis rtsa gsum khengs par bsam :
de nas rang lus kun kyang khengs :
zag med bde bas gang bar bsam :
yang ni sngar bzhin rlung bus pas :
g.yung drung 'khor cing dbu mar song :
a dkar phreng bas dbu ma gang :
g.yas g.yon gnyis po hU~M gis gtams :
khro chung sna tshogs me 'bar bas :
khrab byang bzhin du gtams par bsam :
de nas 'bru bdun sngags   sha ra bruM pa ti hU~M b+h+yoHkyi ni :
rgya yis btab pas mi shigs brtan :
sna sgor hU~M   mthing nag /gnyis khro chung gnyis :
sngon po gtum po'i rang bzhin bsam :
rgyun du sngags rnams mi tshar te :
rims la 'bab na gzhung bzhin no :
gal te dri chu'i man ngag bya :
zhal gdams gnad du ldan pa na nad gdon bar chad kyis mi tshugs te srung ba rdo rje'i khrab ring yin no :[ \u0f80]atsha :
!
gnyen po bdud rtsi 'chi med kyi shog dril te nyer drug pa :
sngon byon rgyal ba 'phags pa'i tshogs :
lha dang bla ma rnams la 'dud :
lnga brgya dus kyi rims rnams la :
gnyen po 'chi med bdud rtsi bshad :
de yi rgyu rkyen brtag pa'i thabs :
bcos tshul bzhi yis spyi khog dbub :
rgyu ni rlung mkhris bad kan gsum :
tsha grang 'thabs pas nyes pa 'phel :
rkyen ni zas spyod dman lhag log :
ngos 'dzin gsal ba'i me long yin :
bcos thabs bsdu bsad sbyang ba gsum :
nad dang gnyen po sprod pa yin :
rtsa ba bsdus pa lus kyi chings :
sa bon tshul du bzhag pa yin :
kun mkhyen rgyal po pad+ma ngas :
sems can don la dgongs pa yin :
srog ster 'chi med grub pa 'di :
las kyi phyag rgya yum la gtad :
de byung dge mchog bzang po des :
'gro rnams nad bral bde thob shog :[ \u0f80]atsha :
!
gdams pa lag tu gtad pa'i shog dril te so lnga pa :
'jam pa'i dbyangs la phyag 'tshal lo :
gnyan tshad 'di'i lag len la :
rtags nyung du song ba dang 'o ma 'khyor gang la gla ba dang ka ra btab la btang :
gnyan ma sod na dang po nas der zug 'byung :
byung na da dung gnyan sman btang :
ma byung na gtar bas chog :
de'ang dang po la ru thung gtar :
khrag ser po mkhris pa 'dra ba byung na snod na yod pas bshal btang ngo :
rnag byung na yang yang gtar ro :
gnyan tshad 'di la sman btang bas mjug du lud pa 'gyur tu ma 'dod na :
ga bur :
cu gang :
star bu :
gur gum :
gla rtsi :
mtshal :
li shi :
rgun 'brum :
bse ru :
gi wang :
shu dag dkar po :
stag sha ba :
ka ra dang sbyar te gangs chus phul la btang ngo :
gnyan tshad 'di la gnyan ma sod bar du dkar gsum mngar gsum zas kyi spyang ki yin :
rtse chung snying rtsa dpyad kyi spyang ki yin :
ga bur gur gum sman gyi spyang ki yin :
des na de gsum spang bar bya :
'di yi sman gyis slebs pa na :
nges par 'chi ba bzlog pa yin :
des na srog gi ka ba'o :
'di yis gnyan tshad ma sos na :
pad+ma nga yis phyi rabs bslus :
zhes gsungs nas gdams pa gter du sbas so :[ \u0f80]atsha :
sa ma ya :
rgya rgya rgya :
!
gter bdag rgyal po sde bzhi dang :
dmag dpon yang le ber la gtad :
tha mar dar ba'i smon lam btab nas rgya yis gdab bo :
de nas blo gsal yos bu'i lo la /
gter ston chos grags zhes kyang bya /
'o+od skor rma bya'i mdongs can zhes kyang bya /
rdo rje 'bum zhes bya bas gtsang spra dun nas bton pa 'di rgyas pa snying lta bu yin no //
shu b+haM/
sman gyi gtang lugs rig pas dpag :
se 'bru bzhi dang tshwa ba gsum :
tshwa gsum bsdebs pas ma zhu sel :
se 'bru bzhi dang tshwa ba lnga :
tsha gsum bsregs pas me drod skyed :
a ru rgyam tshwa pi pi ling :
rgod btul bsdebs pas lcags dreg 'gog :
a ru bya thal pi pi ling :
rgod btul bsdebs pas lhan nad 'joms :
tsan+dan shu ti skyu ru ra :
rgod btul bsdebs pas tsha skran 'joms :
se 'bru da li tsi tra ka :
tsha ba gsum dang tshwa sna lnga :
tsha btul bsdebs pas grang skran 'joms :
se 'bru bzhi dang thal ba bsdeb :
rgod btul bsdebs pas skran chu skem :
rin chen gsum dang thal ba gsum :
grang 'dul bsdebs pas chu ser skem :
'bras bu gsum dang tsha ba lnga :
sbrang   rtsi /lcags   phye /bsdebs pas skya rbab sel :
rta rmig thod le 'gron bu dang :
'bras gsum sha tshwa sga tsha'i rigs :
tshil rgyal rdo zho tsha ba lnga :
sol mes kong bur tshos par bsreg :
se spod kha blan chang gis dbul :
'gul mnye gsig cing ma grang gcag :
skyigs bu 'don zhing lte ba mnye :
zas spyod gnod spang phan pa sgrub :
pho ba'i drod skyed ma zhu 'ju :
lcags dreg 'gog la lhan skran bshig :[ \u0f80]atsha :
zhes pa'ang snang ngo /
!
khyad par rdzong gsum gyi lde mig bzhugs :[ \u0f88\u0f88\u0f88\u0f88\u0f88\u0f88\u0f88\u0f88\u0f88 ]sman gyi bla la phyag 'tshal lo :
spyir du nad rigs mtha' dag dang :
khyad par nag po rgyug 'gyel la :
nad rigs lnga dang gdon rigs lnga :
'jug pa'i sgo lnga 'grim srang lnga :
gnas pa'i yul lnga 'khras rdzong lnga :
bcos pa'i thabs lnga khyad rdzong gsum :
mde thung dpyad gsum gsungs pa la :
de las khyad par rdzong gsum ni :
mchin pa rgyal po dang 'dra ste :
mchin pa'i thog tu babs pa na :
gting ring gnyen pos bcos pa dka':
glo ba blon po dang 'dra ste :
glo dang mi bsdong mi srid do :
mkhris pa phyag tshang dang 'dra ste :
mkhris pa'i steng du babs pa na :
tshad par mi 'gro mi srid do :
mdor na gsum ga tshad par 'gro :
khyad par nad kyi rdzong gsum mo :
bcos thabs khyad par can gsum ni :
dmar po gsum   tsan+dan gur gum brag zhun /gyis mchin pa'i tshad pa sel :
dkar po bzhi   ga bur cu gang sro lo bong dkar /yis glo ba'i tshad pa sel :
ser po lnga   gi wang yung ba dpa' ser skyer pa bong nga ser po /yis mkhris pa'i tshad pa sel :
gzhung bzhin bcos pa'i sman steng du :
dmar gsum dkar bzhi ser lnga bsnan :
yang na mde thung sman dang bsdeb :
de rnams lde gu shis pa la :
mchin pa la ni gam phye bsngags :
yang na bsil sman gnyen po sbrags ma yis :
bar du tshad pa'i me dbal bsad ces pa :
ra dug gu gul nag po dang :
shu dag nag po brag zhun rnams :
btang bas sos par the tshom med :
gnyan mi sbrag pa'i gzer thung ngam :
tshad pa spyi ni gar babs kyang :
gnyen po'i sman ni mi dgos te :
dmar gsum dkar bzhi ser po lnga :
btang bas sos par 'gyur ba yin :
khyad par rdzong gsum gyi lde mig yin :
yang gsang srog gi ka ba'i lde mig ces bya ba \u0f80atsha :
!
sgom pa ting nge 'dzin gyi gyad bzhugs :
mi rtog stong par bsgom pa ni :
snang grags 'khor 'das ma lus sems :
sems ni skye 'gag gnas gsum bral :
mdog dbyibs   gru bzhi la sogs dbyibs su ma grub /tshad dang   de'i phyir na kha dog la sogs /dngos pos stong :
stong pa chen por ye   thog ma med pa /nas gnas :   pa'o //
stong nyid lta ba'i srung ba   'di gcig pus rims thams cad thub pa /yin :[ \u0f80]atsha :
!
yi dam lha bsgom gyi gyad bzhugs :
lha yi nga rgyal bsgom pa ni :
rang bzhin skye med stong nyid   kyi ngang /las :
yig 'bru la sogs pa /   rgyu rkyen sngags kyis ma bskyed par :
rol pa 'gag med rdo rje'i sku :
sus kyang mi chod mi shigs pa :
kun gyi rje btsan chen po yin :
dug gsum 'jigs pa'i 'khor gyis bskor :   'dod chags bya la bya khyung bya nag gnyis /
gti mug phag la rgod g.yung gnyis /
zhe sdang sbrul la dug sbrul sman sbrul gnyis de rnams steng du lding ba dang rol du 'khrid pa dang /
'khyugs se 'khyug pa'o //
me dpung 'bar ba'i dbus na bzhugs :
zhal bgrad tshems gtsigs zil gnon   zhal gcig phyag gnyis g.yas rdo rje g.yon sdigs mdzub /bsgom :
sprul pa'i bya khyung bsgom pa ni :   'dis kyang 'go ba'i rims thams cad thub /
rdo rje'i sku yi spyi gtsug tu :   gsang bdag phyag rdor /
sprul pa'i /   khyung sngon me yi ral pa can :
gnam lcags 'bar ba'i mchu sder gyis :
rgya mtsho'i gting dkrugs klu nad 'joms :
gshog pa brgyangs /   phyag gnyis nyi zla'i 'khor lo bskor :
nyi zla 'bar ba'i sdang mig gis :
gdug pa thams cad 'joms par bsam :
srung ba nang gsang rnam gnyis la :
khyad par gces pa'i gdams ngag yin :
snying dang 'dra bar thugs la chongs :
mig dang 'dra bar   'di gcig pus kyang rims thub /dam tshig srungs :[ \u0f80]atsha :
nyi zla'i 'khor lo bsgom pa ni /
lag pa /   g.yas g.yon thabs dang shes rab la :
g.yas pa /   rtsibs brgyad   g.yon pa /'dab brgyad 'khor lo 'bar :
dbus su bskyed pa'i sa bon sngags :   a tsan+d+ra maN+Da la zhes pas g.yas su zla ba'i dkyil 'khor ro //
ma sUr+ya maN+Da la zhes pas g.yon nyi ma'i dkyil 'khor /
rtsibs la gtum po'i sngags rgod   nI laM dza ti b+h+rU~M sa tri rbad :bkod :
thabs shes g.yas /   nyi g.yon /   zla'i 'khor lo   'bar ba /bsgom :
'khor lo lto sbyor   g.yas steng du g.yon 'og tu /sbrags mar bskor :
phyag rgya g.yas 'khor lo /   bsgyur te g.yon pad+ma /   brdabs pa yis :
nyi zla'i 'od zer gyis /   gnod byed thal bar brlag par bsam :
lus srog srung ba'i go cha las :
phyag rgya 'khor lo'i yang thig yin :
yang tig gces pa'i shog dril :
e ma shin tu gsang bar bya :
mang+ga laM:
!
tshil bu dar ya kan bzhugs :
sman bla rgyal ba rigs gsum la :
mtsho skyes rdo rjes phyag 'tshal lo :
nyon cig jo mo mkhar chen bza':
dang po ci yang med pa la :
bskal pa dang po'i dbu ma la :
tshangs pa dang ni skye dgu'i sras :
gzugs legs mdangs ldan yid du 'ong :
dri zhim skad snyan rigs rgyud bzang :
lha bu yid bzhin nor bu de :
gangs ri nags 'dabs rgya mtsho'i 'gram :
'dzeng brag steng du byon pa la :
lha klu sde brgyad bu mos mthong :
chags sems skyes nas sku la 'khril :
thig le dkar dmar gnyis ka shor :
dkar po 'dzeng brag steng du babs :
dmang po brag gi phugs su bros :
rdo la drod skyes tshil bu chags :
ming yang bdud rtsi cong zhi zer :
gzhan yang dkar po chig thub zer :
bzhi brgya rtsa bzhi'i nad sel bas :
tshil bu dar ya kan zhes zer :
de la rigs   pho+o rigs skam la gnas te sra la mkhregs /
mo rigs gsher la gnas te mnyen la 'bol ces so /gnyis 'dra dpe bzhi :   dkar po shel 'dra ba /
rta'i so 'dra ba /
ba yi nu ma 'dra ba /
'khyags ram bcag pa 'dra ba'o //
kha dog lnga ru shes par bya :
de la 'dul ba'i thabs bzhi ste :   zhi 'dul /
drag 'dul /
tsha 'dul /
grang 'dul lo //
bsten thabs lnga   sman du bsten pa ni zla stod /dang spang blang gnyis :
bsrung ba'i dam tshig   brgyad dam bcu nas nya'i bar du sgrub po dbang thob cing dam tshig dang tshul khrims ldan pa /shes par bya :
gnas dang dus dang gang zag dang :
thugs rje chen po dang tshe dpag med rnams kyi 'phro 'dus bdud rtsir byin brlab /   lha dang sngags dang ting 'dzin dang :
dam rdzas sta gon   stegs bu maN+Dal sku la sogs /phan yon   gnas skabs kyi /dang :
'bras bu thob pa'i rim pa'o :
sbyor ba gang dang gang byed kyang :
gzhi ma cha phyed kho la blang :
gleng gzhi sdom gyi le'u'o :
de nas tshil bu dar ya kan la gzhi blangs te :
nad sel zhi byed du bstan pa ni :
tshil chen rgyal pos gtso byas te :
rtsi chen lo mar a ru ra :
ra shag gze mas rlung nad sel :
bur sha sbyar ba de bzhin no :
gser gyi me tog a ru ra :
par pa ta dang hong len dang :
shug 'bras sbyar bas mkhris nad sel :
tig ta sbyar ba'ang de bzhin no :
uta sngon shug 'bras ba sha ka :
skyu ru sbyar bas bad kan zhi :
bzang drug skyer shun a ru ra :
se 'bru sbyar bas mkhris skyug dang :
skom tshad mkhris pa kha shor zhi :
spod gnyis se 'bru rtsi bo che :
ra mo shag sbyar mkhal ma la :
grang rlung nad rgyas sked bskor na :
stod du bad rlung rgyas pa zhi :
skyer shun tsha la a ru ra :
bad mkhris mgo na mkhris pa skyug :
mur gong dpral bar bdug pas zhi :
sga skya sran ma sbyar ba yi :
ril bus bad kan skya smug zhi :
nyes pa gsum gso ba'i le'u 'o :
tshil bu rgod btul dar ya kan :
gsum gnyis phyed chas rigs pas dpag :
tshil bu rgod btul dar ya kan :
gsum gnyis bzhi gsum phyed cha mnyam :
che chung gang gtong rigs pas dpag :
dbyi kar bul tog sbyar ba yis :
ma zhu gsar pa zhi bar byed :
ru rta big pan tsi tra ka :
shing tshwa rwa tsha lcam 'bru yis :
skran nad thams cad zhi bar byed :
a ru sman tshwa'ang   bul /de bzhin no :
tshwa sna tshogs tshad spang rtsi dang :
'bras bu gsum gyis dmu chu zhi :
pi ling sbyar ba'ang de bzhin no :
se 'bru bzhi dang tsha ba gsum :
tshwa gsum bsdebs pas ma zhu 'ju :
se 'bru bzhi dang tsha ba lnga :
tshwa gsum bsdebs pas me drod bskyed :
a ru rgyam tshwa pi pi ling :
rgod btul bsdebs pas lcags dreg 'gog :
a ru bya thal pi pi ling :
bsdebs pas lhan gyi gnod pa 'joms :
tsan+dan uta tig skyu ru ra :
rgod btul bsdebs pas tsha skran zhi :
se 'bru da li tsi tra ka :
tshwa ba gsum dang tshwa sna lnga :
tshwa btul bsdebs pas grang skran sel :
se 'bru bzhi dang tsha ba gsum :
rgod btul bsdebs pas grang chu skem :
rin chen gsum dang rus thal gsum :
grang btul bsdebs pas tsha chu skem :
'bras bu gsum dang tshwa ba lnga :
sbrang lcags bsdebs pas skya rbab sel :
rta rmig thod le 'gron bu dang :
'bras gsum bi Sha tshwa sna'i rigs :
tshil rgyal rdo zho tshwa ba lnga :
sol mes kong bur tshos par bsreg :
se spong kha blan chang gis dbul :
bskul gsig mnye zhing ma grang bcag :
skyigs bu 'don zhing lto ba mnye :
zas spyod gnod spong phan pa sgrub :
pho ba'i drod skyed ma zhu 'ju :
lcags dreg 'gog cing skya rbab zhi :
dmu 'or skem zhing skran la rko :
mdor na bad rlung grang gzhi'i nad :
gcong nad sel ba'i bdud rtsi yin :
gcong nad bcos pa'i le'u'o :
a ru lcags phye til mar sbyar :
mgor bskus skra mdog bung ba 'dra :
tshil rgyal 'o sbyar sna nas gtig :
khong du bu ram tsha gsum btang :
klad pa 'khor zhing na ba zhi :
ga bur gur gum shing mngar sbyar :
sna nas btang bas klad nad zhi :
tshil bu sbal rgyab chig thub gnyis :
drug sbyor rgyun du khong du btang :
rma la skyi dkar lco ga yi :
klad sman bdud rtsi sbyar bas mnan :
dom mkhris lde gu nang du gzhug :
klad pa 'dzag gcod bdud rtsi yin :
a bi'i khaN+Da lug zho tsam :
bdud rtsi dul ma sbrang rtsi dang :
sbyar zos mig nad rab rib zhi :
'bras gsum a ba rtag tu ngu :
lcags sbrul dang sbyar mig la phan :
spyi zhur dang sbyar de bzhin no :
ru rta 'bru mar sbyar blug rna nad zhi :
zer mo'i mgo rus thal ba dang :
bdud rtsi dul ma sbu gu yis :
bus pas sna khrag chad pa yin :
bdud rtsi drag 'dul a ru ra :
btab pas mchu yi bad kan zhi :
so yi srin nad gas chag la :
byi tang ka bsnan btab pas 'tsho :
drag 'dul phyed dang na le sham :
ru rta sbyar btang gag pa bcos :
sgo lnga bcos pa'i le'u'o :
snying rlung grang ba'i nad gzhi la :
lug mar 'bras gsum chu btsos bya :
dzA ti shing kun zho sha dang :
bu ram bdud rtsi'i kha tshar btab :
snying rlung sel ba'i bdud rtsi yin :
snying kha khrag nad skyes pa na :
dzA ti ka ra skyu ru ra :
bdud rtsi dul mar sbyar zos sel :
glo ba'i grang ba skya rbab la :
tshwa ba gsum dang bdud rtsis sel :
glo ba khrag tshad rgyas pa la :
sro lo shing mngar ba le ka :   cu gang shing mngar ba le ka
/bdud rtsi kar sbyar glo tshad 'joms :   sro lo kar sbyar bdud rtsis sel /
glo la rnag chu rgyas pa la :
bdud rtsi bong bu'i yar zho dang :
sbrang rtsi dul ma ka ra sbyar :
btang bas glo ba'i rnag chu skem :
bdud rtsi cu gang gur gum gyis :
glo ba'i nad gzhi thams cad sel :
mchin par grang ba rgyas pa la :
bu ram tsha ba gsum sbyar zhi :
mchin tshad bad kan smug po la :
ma nu gur gum pi pi ling :
se 'bru sug smel sbyar bas zhi :
bdud rtsi gur gum li shi dang :
tsan+dan sbyar bas mchin nad zhi :
rgyam tshwa ru rta pi pi ling :
bsdebs pas pho ba'i grang ba sel :
gser gyi me tog bsdebs pa yis :
mtsher pa'i tshad pa rgyas pa sel :
bdud rtsi dul ma bu ram dang :   bdud rtsi sug smel bu ram chang //
chang sbyar mkhal ma'i grang rgyas sel :   spod sbyar mkhal ma'i grang rgyas sel //
mchu snyung dur byid a ru ra :
bu ram sbyar bas nad kun sbyong :
rta lug la sogs /   thug 'bras 'o bsdus khu ba la :
bdud rtsi dbang lag kha tshar btab :
mkhal ma'i rtsa dang sa bon gso :
yang na ka ra shing mngar dang :
bdud rtsi 'o ma sbyar bas gso :
'o dron bdud rtsi'ang de bzhin no :
da byid rtsangs mchil rmig pa'i sha :
ba 'o tshil sbyar rgas pa gso :
bdud rtsi gla ba sdig srin gyis :
mkhal rtsa 'grams pa'i tshad pa sel :
rgya tshwa shing tshwa rwa tshwa dang :
sug smel nyi dga' ka ka ri :
gser phye bsdebs pas rde nad sel :
rgyu long mkhris pa la sogs la :
tsha grang brtags la 'ol kha bsgyur :
don snod gso ba'i le'u'o :
bdud rtsi drag 'dul ba chu dang :
so ra spos dkar seng ldeng gis :
chu ser pags nad sel ba yin :
bdud rtsi so ra mu zi dang :
thal ka shug tsher sbyar byug za 'phrug sel :
pags nad sel ba'i le'u'o :
gla rtsi brag zhun spang rgyan dkar :
bong dkar 'om snyag lcags khu dang :
re ral skyer pas dug nad sel :
gi wang tsan+dan bong nga dkar :
lcum bu 'om bu a ru ra :
bsdebs pas sbyar dug bdud rtsi yin :
gi wang brag zhun a ru ra :
bzang drug bong dkar re ral dang :
'om bu bsdebs pas sha dug sel :
bong dkar byang bul a ru ra :
phywa tshan gsum bsdebs btsan dug sel :
bzang drug gla rtsi gi wang dang :
ba spru kar bsdebs mche dug sel :
gla rtsi a ru gri khrag bsdeb :
gza' dug 'joms pa'i dpa' bo yin :
dug nad sel ba'i le'u'o :
de nas glang thabs bcos pa ni :
gi wang tsan+dan bong nga dkar :
tig ta gser me ba sha ka :
chu rgod bsdebs pas tsha glang sel :
tshwa ba gsum dang tshwa sna lnga :
se 'bru bsdebs pas grang glang sel :
bdud rtsi sgog skya byi tang ka :
dwa ba thang phram ma ru tse :
rgyal po bsdebs pas srin glang sel :
btsan dug gla ba nas tsam re :
ru rta brgyad 'gyur dmar leb dang :
sgog skya sga dang rnam pa drug :
de rnams dang mnyam phur thal dang :
kun dang mnyam pa'i rgod btul bsdebs :
'byang srin sel ba'i bdud rtsi yin :
'brum dang dmar leb byi tang ka :
tshil   sha /bsdebs chang 'phul srin nad sel :
spru nag stag sha btsan dug dang :
gu gul gla ba bdud rtsi bsdeb :
gnyan glang sel ba'i bdud rtsi yin :
glang thabs sel ba'i le'u'o :
bad kan rlangs kyis skad 'dzer cing :
lud pa skam po gting nas 'ong :
de la ol tong rnyed tshad dang :
rwa tshwa dwa tshwa ba sha ka :
ka ra tshil bu bsdebs pa yis :
tshangs pa'i gsung dang 'dra bar 'gyur :
mkhris pa'i rlangs kyis 'dzer zhing tsha :
dmar khrom skrangs nas mid pa dog :
ru rta tig ta ba sha ka :
gser gyi me tog bsdebs pas sel :
rlung gis 'gag cing 'dzer ba la :
ar snying shing kun ba mar dang :
tshil chen sbyar bas sel ba yin :
skad nad bcos pa'i le'u'o :
spang bya ra sha ri bong sha :
nya sha bya sha gser sha mo :
g.yag sha rul dang sum pa dang :
chang rgan skyur po sngo ngad zwa :
shing tog kham bu lo ma btsong :
snum khur mar nag bsku byug spang :
gtar ga mi bya dri chu btung :
dkar gsum za zhing lha dkar bsgom :
yig drug bzla zhing khyer so bsgom :
rtsa rlung bsgom zhing 'phrul 'khor bya :
dam tshig gi le'u'o :
log gnon pho bar 'dril zhing mer :
skyug log byed na ma zhu bas :
btul la ma btul ma btul btul :
thun gsum btang la thang gis bda':
pi pi ling sogs cha mnyam btab :
brag zhun bdur thang sran ma'i thang :
'o chang bskol thang dron mo shis :
rdo chu dri chu btung bar bya :
sbrang dkar sran ma'i kha zas bsten :
gtun brdung glo rdeg pho skor bya :
rlung skyes mgo lci sdod snying 'dod :
bsku mnye bya zhing gsar bcud btang :
bad kan pi ling 'o bsdus btang :
mkhris skyes rgyam tshwa ru rta dang :
tshil dang zho bsdus yang na chur :
gdus khu nyes gsum bdud rtsi yin :
rkang lag lhu tshigs na ba 'am :
gre ba 'gag na grang thang btang :
tshil bu mchu snyung gser me tog :
dur byid bu ram ril bu yis :
'gyings log sbo ba'i nad rnams sbyong :
log gnon gyi le'u'o :
yon tan brjod kyis mi langs te :
rtog bral nad med tshe dbang thob :
gnyis thob skra dkar gnyer ma med :
mig gsal   tshigs dang so tshags sha dang rus pa /dam 'khreg so zho dkar :
stobs   sbyor ba'i stobs che sa bon mi 'dzad khu shugs che rgya mchil lta bu de /
sgyu rtsal glang po che ltar /   che rma bya ltar /   mdog legs sra zhing grim :
nyes pa gsum sogs /   nad gso dngos dang sbyar dug ma zhu ba sogs /   dug sbyong nyon mongs pa'i /   nyes dpung 'joms :
bar chad zhi nas  'chi rkyen kun las thar /
tshe'i /   rig 'dzin 'grub :
rkang mgyogs glog 'dra mngon shes 'char :   rig pa dwangs bas yul sna tshogs mthong ba'am lha'i zhal mthong ba la sogs pa 'byung ngo //
rang bzhin gyis sgrib g.yogs dang bral /
zhen med ngag gsal btang bzhag nyan :
'od gsal rig 'dzin mchog thob nas :
sangs rgyas gnyis pa lta bur 'gyur :
yon tan gyi le'u'o :
nyes gsum spyod dang sgo lnga dang :
don snod drug dang glang thabs dang :
skad dang tsha grang sha lpags dang :
log gnon spyod dang dam tshig dang :
spang blang phan yon gtad rgya yod :
mjug sdud gtad rgya'i le'u'o :
ngan pa mu cor smra ba dang :
gzhan la ci ngan byed pa dang :
snying rje dam tshig med pa la :
kha sgor ma phyungs snying sgor sdoms :
slob dpon bla mar 'dzin pa dang :
gdams ngag bdud rtsir mthong ba dang :
nor rdzas phangs med 'bul ba dang :
sems can don byed de la byin :
mkha' 'gro gsang ba snying gi khrag :
tshil bu dar ya kan zhes bya :
bum pa 'degs pa'i gyad chen yin :[ \u0f80]atsha :
!
nad bdag 'dul ba srung ba'i shog dril te gcig pa :
rdo rje bsnams la phyag 'tshal lo :
nyon cig jo mo mkhar chen bza':
khyad par nad bdag srog snying bstan :
nag po gsum bsgril gzer nad bdag :
thams cad 'dus pa'i nad bdag yin :
sngags 'dis srog snying /   gzir cing bsrung bar bya :
oM tshi brtul brtul rmug shi shi :
hri traM tsakri sad rbad :
ha la b+he :
sarba mA ra ya rbad :
'di ni bzlas shing mgul du gdags :
yul khams srung bar byed pa na :
mkhar gyi rtse 'am ri rtser gdags :
gla ba shu dag sman chen dang :
mu zi spru nag gur gum byugs :
rtsa mnan mdung bskor bzhin du bri :   phreng gcig tu bri /
rab gnas /   rang sngags rten 'brel snying po bzla :
dge slong sngags pa gtsang mas bya :
mi lag mi brgyud mgul du gdags :
byang sems ldan pas gzhan don du :
dus bzang gsum la   nya stong tshes brgyad dang gza' skar bzang po la /nyin re bzla :
nad pa la /   bden pa'i stobs brjod gsung rab sgrog :
zor dang drag po'i las mi bya :
gong ma sor bzhag khrus chog bya :
rim pa /   nan ltar gdug na srog sngags bzla :
pad+ma nga nyid ma lags pa :
srog sngags mngon du bstan pa med :
srog sngags dam tshig dang ldan pa'i slob bu snying dang 'dra bar gtad do /   e ma shin tu gsang bar bya :
srung ba rdo rje'i khrab ring las :
nad bdag 'dus pa'i srog snying \u0f80atsha :
rdor 'bum chos kyi grags pa'i gter ma'o //
dge'o ///
/
