\u0f88
mkha' 'gro gsang ba kun 'dus las :
rdo rje phag mo'i phrin las bzhugs :
\u0f88\u0f88\u0f88\u0f88\u0f88\u0f88
rdo rje phag mo la phyag 'tshal lo :
mkha' 'gro 'dus pa'i sgrub thabs phrin las kyi rim pa 'di la gsum ste :
sngon 'gro dngos gzhi rjes so :
dang po sngon du 'gro ba la :
dur khrod la sogs pa'i gnas dben zhing zil dang cho 'phrul che bar dbang thob cing mkha' 'gro ma'i dam tshig la gnas pa'i sngags pas :
ma d+ha la rten rdzas mchod tshogs ci 'byor pa bshams la :
zhing gi pags pa'i stan la bsdad :
skra sil bur bsil te :
gdong ro sol gyis byug :
kha nub tu bltas la skabs su thod rnga brdung zhing gyer bar bya'o :
de la skyabs su 'gro ba ni :
tshogs zhing rtsa gsum rgyal ba rab 'byams kyi dkyil 'khor nam mkha' gang bar sad pa'i spyan sngar :
na mo :
bdag dang khams gsum 'gro ba kun :
dkon mchog gsum la skyabs su mchi :
rtsa ba gsum gyis byin gyis rlobs :
sku gsum ngang du gnas gyur cig :
sems bskyed pa ni :
bdag gis sems can thams cad rnams :
sangs rgyas sa la dgod pa'i phyir :
mkha' 'gro ma yi bskyed bzlas dang :
mchod bstod sgrub la brtson par bgyi :
sdom pa gzung ba ni :
ho :
bla ma mkha' 'gro'i lha tshogs dgongs :
rig 'dzin rnal 'byor bdag cag gis :
deng nas byang chub snying po'i bar :
sems can kun gyi don bgyid phyir :
so so thar pa'i 'dul ba dang :
byang chub sems dpa'i bslab pa dang :
rig 'dzin gsang sngags sdom pa'i tshogs :
tshul bzhin gzung zhing bsrung bar bgyi :
bgegs bskrad pa ni :
hU~M hU~M:
nga ni phag mo khros ma ste :
sku yi sprul pa phyogs bcur 'gyed :
gsung gi drag sngags stong gsum gang :
thugs rje drag shul 'bar ba yis :
'du ba'i lha ni ma gtogs pa :
byang chub sgrub la bar gcod pa'i :
bgegs dang log 'dren rdul du rlog :
khyed cag 'dug pa'i skal med pas :
de bas da lta phyir dengs shig :
hU~M hU~M sarba big+h+nAn u tsaT+TA ya phaT phaT:
mtshams gcod pa ni :
hU~M hU~M:
stong gsum stong gi 'jig rten ni :
phyogs bcu stong gi 'jig rten kun :
snang ba rdo rje khros ma'i sku :
grags pa rdo rje khros ma'i gsung :
dran rtog rdo rje khros ma'i thugs :
me rlung chu yi rba rlabs g.yo :
rdo rje mda' gur rwa bas bres :
bar chad gdon bgegs 'byung po'i tshogs :
nam yang 'jug pa'i skabs med pa'i :
mtshams kyi dkyil 'khor chen por gyur :
oM AHhU~M raM yaM khaM badzra sA ra Na rak+Sha rak+Sha hU~M hU~M:
de nas rgyud dag par bya ba'i phyir yi ge brgya pa'i sgom bzlas bya :
maN+Dal phul :
khyad par byin rlabs dbab pa'i phyir bla ma'i rnal 'byor gsal btab la :
yan lag bdun pa 'bul zhing gsol ba gdab :
de nas bshags pa bya ba ni :
hU~M:
dgongs shig bla ma yi dam mkha' 'gro'i tshogs :
thugs rje sgrib med ye shes spyan gyis gzigs :
bdag cag rdo rje'i gdung 'tshob rnal 'byor rnams :
mtha' yas sems can kun gyi don bgyid phyir :
byang chub snying po bsgrub par dam bcas nas :
khas blangs gtan nas yal bar mi 'dor yang :
nyon mongs shugs drag gnyen po stobs chung zhing :
grogs ngan rkyen dang le lo'i gzhan dbang dang :
gsang ba zab mo khong du ma chud pas :
lta ba phyogs lhung shor ba mthol lo bshags :
sgom pa bying rgod 'chal bar gyur pa bshags :
spyod pa dus tshogs gnang bkag log pa bshags :
'bras bu phyi dus yid smon gyur pa bshags :
bla ma rnams la mos gus chung ba bshags :
yi dam lha la bsnyen sgrub g.yel ba bshags :
mkha' 'gro rnams la tshogs gtor dman pa bshags :
chos skyong srung ma dus su ma bskangs bshags :
thun mong spyi yi dam tshig nyams pa bshags :
khyad par nang gi dam tshig nyams pa bshags :
sgrub pa lhag pa'i dam tshig nyams pa bshags :
rtsa ba'i dam tshig nyams pa mthol lo bshags :
yan lag dam tshig nyams pa mthol lo bshags :
mi 'chab mi sbed gnong 'gyod drag po yis :
mthol lo bshags so rtsa gsum lha la bshags :
phyin chad mi bgyid bsdam par dam bca' na :
mthol bshags bzod pa dang du bzhes nas kyang :
'phral dang yun gyi sgrib par mi 'gyur bar :
dngos grub rgya mtsho'i snod du 'gyur ba dang :
sgrub pa'i 'bras bu mchis par byin gyis rlobs :
zhes yi ge brgya pa dang bcas snying thag pa nas bshags :
dam bca' ba ni :
oM:
dus gsum rig 'dzin mkha' 'gro'i gdung 'tshob phyir :
bla med byang chub mchog tu sems bskyed nas :
ye shes mkha' 'gro 'dus pa'i dkyil 'khor du :
thugs dam bsnyen cing nye bar bsnyen pa dang :
dngos grub sgrub dang sgrub pa chen po yis :
rlung sems las rung lha skur rnam par smin :
tshe la dbang thob phyag rgya'i rigs su shar :
lhun gyis grub pa'i ye shes la brten nas :
rang dang gzhan don phun sum tshogs pa yi :
go 'phang mchog tu bsgrub par dam bca' na :
bla ma yi dam mkha' 'gro'i tshogs rnams kyis :
mngon sum byin brlab ye shes bstsal du gsol :
oM bo d+hi tsit+ta dz+nyA na badzra sa ma ya a :
zhes rtse gcig tu gzung :
dbang blang zhing thugs yid bsres la lta ba bskyang ngo :
de nas byin chen dbab pa'i slad du sgrub pa po rnams dur khrod la sogs pa'i chas dang ldan pas dgongs pa dang gdung ba'i shugs bskyed :
sha chen gyi spos bsreg :
thod rnga dang rkang gling gi sgra sogs rol mo dang dbyangs kyi 'gyur ba dang bcas thugs dam bskul ba ni :
rang gi snying ga nas bde ba chen po'i 'od zer mkha' khyab tu 'phros pas rtsa gsum mkha' 'gro 'dus pa'i dkyil 'khor gyi lha tshogs nam mkha' gang bar sad par bsam la :
oM sarba dz+nyA na d+hA ki nI maN+Da la sa pa ri bA ra badzra sa ma ya dza :
e h+ye hi :
sa ma ya ho :
sa ma ya satwaM:
hU~M hU~M:
phyogs bcu dus bzhi'i zhing khams nas :
rig 'dzin rtsa brgyud bla ma yis :
gnas 'dir dbang skur byin chen phob :
mchog dang thun mong dngos grub stsol :
zhi khro 'bar ba'i pho brang nas :
yi dam dkyil 'khor lha tshogs kyis :
gnas 'dir dbang skur byin chen phob :
mchog dang thun mong dngos grub stsol :
'og min chos dbyings pho brang nas :
kun bzang rdo rje rnal 'byor mas :
gnas 'dir dbang skur byin chen phob :
mchog dang thun mong dngos grub stsol :
me long ye shes pho brang nas :
'gyur med rdo rje mkha' 'gro mas :
gnas 'dir dbang skur byin chen phob :
mchog dang thun mong dngos grub stsol :
mnyam nyid ye shes pho brang nas :
re skong rin chen mkha' 'gro mas :
gnas 'dir dbang skur byin chen phob :
mchog dang thun mong dngos grub stsol :
sor rtog ye shes pho brang nas :
chags med pad+ma mkha' 'gro mas :
gnas 'dir dbang skur byin chen phob :
mchog dang thun mong dngos grub stsol :
bya grub ye shes pho brang nas :
thogs med phrin las mkha' 'gro mas :
gnas 'dir dbang skur byin chen phob :
mchog dang thun mong dngos grub stsol :
nyi shu rtsa bzhi'i gnas yul nas :
'bum phrag dpa' bo mkha' 'gro mas :
gnas 'dir dbang skur byin chen phob :
mchog dang thun mong dngos grub stsol :
rang byung dur khrod gnas brgyad nas :
las dang dam tshig d+hA ki nIs :
gnas 'dir dbang skur byin chen phob :
mchog dang thun mong dngos grub stsol :
bstan pa srung ba'i pho brang nas :
rgyud gsum chos srung rgya mtsho yis :
gnas 'dir dbang skur byin chen phob :
mchog dang thun mong dngos grub stsol :
hU~M hU~M:
brdal ba chen po chos sku yum gyi mkhar :
'gag med 'od gsal longs sku'i gzi byin 'bar :
sprul pa'i rnam rol rtsa gsum rab 'byams lha :
'dir dgongs 'dir gshegs byin gyis brlab tu gsol :
bde chen sku yi gar stabs khyugs se khyug :
rdo rje'i glu dbyangs sngags sgra 'u ru ru :
mkhyen brtse'i dgongs pa'i ye shes lams se lam :
ngo mtshar rtags dang mtshan ma myur du ston :
dur khrod gnas mchog 'og min gsang chen zhing :
rnal 'byor pho mo he ru ka yi gdung :
phyi nang gsang ba'i mchod tshogs ma lus kun :
bde chen longs spyod chen por byin gyis rlobs :
oM AHhU~M badzra gu ru d+he wa d+hA ki nI baM ha ri ni sa sarba sa ma ya dz+nyA na A be sha ya a A:
e A ral+li hrIM hrIM pheM pheM:
hU~M hU~M hU~M:
dzaHhU~M baM ho :
zhes bdag dang :
gnas dang :
yo byad la spyir phab nas :
bye brag tu mchod rdzas byin gyis brlab pa ni :
hU~M:
gnas khang dur khrod chen po'i gzhal med khang :
ye shes bkod pa 'byams klas 'od 'bar dbus :
nyer spyod 'dod yon drag po'i longs spyod kun :
bde stong mchod pa'i phyag rgya chen por gyur :
oM badzra ar+g+haM pA d+yaM puSh+pe d+hU pe A lo ke gan+d+he nai bid+yA shab+da pany+tsa kA ma gu Na d+harma d+hA tu sarba pU dza AHhU~M:
hU~M:
rlung me thod pa'i sgyed bu gsum gyi steng :
dbyings kyi b+han+d+har sha lnga bdud rtsi lnga :
ye shes rigs lnga dbyer med byang chub sems :
rtsa brgyad stong sbyar sman gyi bdud rtsir 'khyil :
oM hU~M trAM hrIHAHmUM lAM mAM pAM tAM sarba pany+tsa a mr-ita kuN+Da lI hU~M hrIHThA:
hU~M:
lcang lor bcas pa'i dung chen snod yangs su :
khams gsum gdug pa bsgral pa'i khrag mtshor bskyil :
gIrti'i mkha' nas ye shes bde ba'i rgyun :
mi phyed so sor rtog pa'i lbu phreng g.yo :
oM AHhU~M ma hA ka pA la rak+ta dz+wa la maN+Da la hU~M hrIHThA:
hU~M:
gtor snod rin chen b+han+d+ha stong gsum khyab :
gtor ma'i ngo bo bla med dam tshig rdzas :
'dod pa'i yon tan lnga yis rab brgyan pa :
lha tshogs dgyes skong mchod pa'i lhun por spungs :
oM AHhU~M ma hA ba liM ta sarba kA ma gu h+ya sa ma ya hU~M hrIHTha :
badzra s+pha ra Na khaM:
zhes rgya cher spel lo :
de rnams ni sngon du 'gro ba'i las rim mo :
sa ma ya :
de nas gnyis pa dngos gzhi dam tshig gi 'khor lo bskyed pa ni :
oM:
skye med chos sku kun bzang mo :
'od gsal ye shes snying po'i sprin :
'khor 'das kun la khyab par brdal :
gdod nas spros bral thig ler rdzogs :
oM ma hA shUn+ya tA dz+nyA na badzra swa b+hA ba At+ma ko\u0f85 haM:
A:
'gag med longs sku b+ha ra hi :
dmigs bsam las 'das snying rje'i gdangs :
rten cing 'brel bar 'byung ba'i tshul :
sgyu ma'i rol pa cir yang 'char :
AHma hA kA ru Ni ka swa b+hA ba At+ma ko\u0f85 haM:
hU~M:
gnas med sprul sku 'byung ba'i rgyu :
baM dang ha ri ni sa'i sngags :
sgra dang bcas pa'i cho 'phrul gyis :
gzung 'dzin chos kun stong par sbyangs :
hU~M baM ha ri ni sa d+harma d+hA tu swa b+hA ba At+ma ko\u0f85 haM:
hU~M hU~M:
stong pa'i ngang las rdo rje'i sngags :
e yig rnam thar gsum gyi dngos :
yongs gyur dbyings phyug nam mkha'i klong :
yaM las rlung dkyil dam tshig sgrol :
raM las gos dkar 'bar ba'i dbus :
baM las mA kI'i rgya mtsho bskyil :
laM las spyan ma gser gyi sa :
keM las rus pa'i ri rab steng :
raM las bskal pa'i me phung g.yo :
hU~M las rdo rje srung ba'i gur :
shugs drag mda' yi drwa bas mtshan :
de dbus rang byung dur khrod brgyad :
gtum drag dbang phyug nags kyi tshal :
'jigs byed thod pa mun pa can :
'ur 'ur 'bar ba ca co sgrog :
tshang tshing 'khrigs pa drag tu dgod :
dur khrod 'jigs pa'i bkod pas brjid :
ma mo mkha' 'gro 'du ba'i gzhir :
b+h+rU~M las drag po'i gzhal med khang :
thod pa'i rtsig pa rim gsum steng :
mi mgo'i ba gam brjid dang ldan :
rgyu ma rus pa'i dra bas mdzes :
rkang lag mda' yab shar bu can :
rtsib ma'i thog dang pu shus bskor :
dbus phyur thod rlon tsit+ta'i tog :
rab 'jigs rnam thar bzhi ldan pa'i :
sgo dang rta babs bang rim bzhi :
zhing gi gdugs 'phan ba dan 'phyar :
gnam lcags 'bar ba'i 'khor los mtshan :
drag po lha klu 'jigs byed tshogs :
ka gdung gral phyam tshul gyis btegs :
sha rus rak+ta'i 'dod snam la :
'dod yon mchod pa'i lha mos bskor :
phyi gsal nang gsal 'od lnga'i klong :
'og min drag po'i gzhal med khang :
rang byung lhun grub bkod pa rdzogs :
b+h+rU~M ru dra dz+nyA na maN+Da la b+h+rU~M:
e pad+ma sUr+ya ti ra baM:
de dbus rnam thar gsum rdzogs pa'i :
chos kyi 'byung gnas bsnol ma dang :
sna tshogs pad+ma 'dab bzhi pa'i :
lte bar pad nyi baM ro'i steng :
bde stong ye shes rdo rje'i sngags :
baM yig mthing nag yongs gyur las :
rdo rje'i gri gug baM gyis mtshan :
de las bde chen 'od zer gyis :
rtsa gsum rab 'byams byin rlabs kun :
tshur 'dus skad cig dran rdzogs su :
bcom ldan rdo rje khros ma nag :
dus kyi mun pa lta bu'i mdog :
zhal gcig phyag gnyis spyan gsum pa :
khro chags sgeg pa'i gzi byin 'bar :
phyag g.yas rdo rje gri gug phyar :
g.yon pas b+han+d+ha khrag bkang bsnams :
gru mo g.yon du kha T+wAM ga :
he ru ka yi ngo bor 'khyud :
ral pa dmar nag sprin ltar gtibs :
rna ltag g.yon du phag gi zhal :
rdo rje'i ngur sgras sa gsum g.yo :
sku la rus pa'i phyag rgya dang :
thod skam lnga yis dbur brgyan cing :
thod rlon lnga bcu'i do shal 'phyang :
zhabs gnyis brkyang bskum gar stabs kyis :
ye shes me phung dbus na 'gying :
srid zhi'i spyi dpal chen por bzhengs :
hU~M:
phyogs bzhi'i pad+ma 'dab bzhi'i dbus :
dga' ba bzhi yi ye shes gzugs :
ha ri ni sa'i yig 'bru las :
shar du rdo rje mkha' 'gro ma :
dkar mo bzhad cing zhi ba'i nyams :
lho ru rin chen mkha' 'gro ma :
ser gsal sgeg cing rgyas pa'i nyams :
nub tu pad+ma mkha' 'gro ma :
dmar smug 'dzum zhing chags pa'i nyams :
byang du las kyi mkha' 'gro ma :
ljang nag khro zhing gtum pa'i nyams :
kun kyang phyag g.yas gri gug ni :
so so'i rigs kyi mtshan ma can :
g.yon pas thod pa khrag bkang bsnams :
gru mo g.yon na kha T+wAM 'chang :
rna ltag phag zhal ngur sgra sgrog :
rus pa'i rgyan ldan gar stabs kyis :
pad nyi bam ro'i steng na rol :
gtso dang 'khor bcas thams cad kyang :
zhing gi pags pas stod g.yogs shing :
glang ko'i sked dkris stag sham sogs :
dur khrod brjid pa'i chas ldan pa :
gzi brjid 'od skur lam mer gsal :
he ru ka dang mnyam sbyor ba'i :
bde chen ye shes snang ba yis :
rang byung gzhal med phyogs mtshams khyab :
dwangs ma thig ler 'dril ba las :[ ÔÅª ]hU~M:
shar sgor rdo rje phra men dkar :
khwa gdong rdo rje b+han+d+ha bsnams :
lho sgor rin chen phra men ser :
phag gdong rin chen b+han+d+ha bsnams :
nub sgor pad+ma phra men dmar :
khyi gdong pad+ma b+han+d+ha bsnams :
byang sgor las kyi phra men ljang :
'ug gdong ral gri b+han+d+ha bsnams :
mtshams bzhir dam tshig mkha' 'gro ma :
phyed gzugs gri gug thod khrag bsnams :
kun kyang dur khrod rus pas brgyan :
zhing rkyang gdan la gar stabs 'gying :
bar mtshams bla ma yi dam dang :
khyad par gnas gsum mkha' 'gro'i tshogs :
til gyi gong bu kha bye ltar :
ma 'dres gsal rdzogs 'od kyi sku :
byin rlabs phrin las dpal du 'bar :
snang stong zung 'jug chen por bsgom :
oM AHhU~M badzra dz+nyA na d+hA ki nI sarba maN+Da la ma hA su kha At+ma ko\u0f85 haM:
de ltar dam tshig gi lha bskyed nas byin gyis brlab pa ni :
hU~M:
lus ni ye shes mkha' 'gro'i sku :
brjod pa'i ngag kun mkha' 'gro'i gsung :
dran rtog 'od gsal thig le che :
sku gsung thugs su byin brlab bo :
oM dz+nyA na d+hA ki nI kA ya badzra oM:
wA ka badzra A:
tsit+ta badzra hU~M:
dbang bskur ba ni :
hU~M:
thabs kyi spyod pa rmad po ches :
phung po 'byung ba nyon mongs kun :
ye shes lnga ru dbang bskur bas :
bde gshegs rigs lnga'i phyag rgyar 'bar :
oM hU~M trAM hrIHAHa b+hi She ka te sa ma ya shrI ye hU~M:
de nas ye shes kyi 'khor lo dgug pa ni :
sha chen gyi spos bsreg :
zhing chen gyi hastas g.yab :
gsang ba'i rnge'u chung dang gling bu'i sgras bskul te gdung shugs drag po bskyed la gyer tshig ni :
hU~M hU~M:
bzhengs shig bla ma yi dam lha :
dgongs shig gnas gsum mkha' 'gro'i tshogs :
dam tshig gsang ba'i brdas bskul na :
thugs rje'i dbang gis gshegs su gsol :
rang bzhin sku gsum zhing khams nas :
rtsa brgyud bla ma gshegs su gsol :
zhi khro 'bar ba'i pho brang nas :
yi dam lha tshogs gshegs su gsol :
mkha' spyod sa spyod gnas yul nas :
dpa' bo mkha' 'gro gshegs su gsol :
bka' nyan dam tshig dkyil 'khor nas :
chos skyong srung ma gshegs su gsol :
hU~M hU~M:
chos dbyings ye shes pho brang nas :
rdo rje phag mo khros ma nag :
'bum phrag 'khor dang bcas te gshegs :
'od gsal chen po'i dngos grub stsol :
me long ye shes pho brang nas :
'gyur med rdo rje mkha' 'gro ma :
'bum phrag 'khor dang bcas te gshegs :
ka dag chen po'i dngos grub stsol :
mnyam nyid ye shes pho brang nas :
rtsol med rin chen mkha' 'gro ma :
'bum phrag 'khor dang bcas te gshegs :
khyab brdal chen po'i dngos grub stsol :
sor rtog ye shes pho brang nas :
chags med pad+ma mkha' 'gro ma :
'bum phrag 'khor dang bcas te gshegs :
bde ba chen po'i dngos grub stsol :
bya grub ye shes pho brang nas :
thogs med karma mkha' 'gro ma :
'bum phrag 'khor dang bcas te gshegs :
lhun grub chen po'i dngos grub stsol :
phyogs mtshams dur khrod chen po nas :
phra men dam tshig mkha' 'gro ma :
'bum phrag 'khor dang bcas te gshegs :
las dang ye shes dngos grub stsol :
nyi shu rtsa bzhi'i gnas mchog nas :
thabs shes dpa' bo rnal 'byor ma :
'bum phrag 'khor dang bcas te gshegs :
mchog dang thun mong dngos grub stsol :
gnas mchog 'di ru byin phob la :
gnas yul dag pa'i zhing du sgyur :
sgrub mchog bdag la dbang bzhi skur :
rnal 'byor pho mo'i nyams rtogs spor :
bgegs dang log 'dren bar chad sol :
rtsa rlung thig le'i nyams chag sbyongs :
mthar thug mchog gi dngos grub dang :
gnas skabs thun mong phrin las sgrubs :
ma g.yel ma g.yel mkha' 'gro'i tshogs :
thugs rje thugs dam dus la bab :
glog ltar myur ba'i ye shes kyis :
mngon sum byin gyis brlab tu gsol :
oM AHhU~M baM ha ri ni sa sarba d+hA ki nI maN+Da la e h+ye hi :
sa ma ya ho :
sa ma ya satwaM:
e A ral+li hrIM hrIM pheM pheM:
zhes drag tu bskul bas lus kyi ba spu zing pa dang :
'jigs pa'i zil dang :
bde ba'i nyams dang :
gnas dang rten rnams byin thibs se 'ong bar 'gyur ro :
de nas bzhugs su gsol ba ni :
hU~M:
bde bar gshegs so d+hA ki nI:
thugs rje'i dbang gis byon pa legs :
dur khrod rol pa'i dkyil 'khor du :
dam tshig ye shes dbyer med bzhugs :
baM ha ri ni sa sarba sa ma ya tiSh+Tha lhan :
zhes bzhugs su gsol :
dgyes pa skyed pa'i mchod pa 'bul ba la :
thog mar phyag 'tshal bar bsam zhing :
ho :
rdo rje khrag 'thung de bzhin gshegs :
rigs lnga sgyu ma'i yum gyi tshul :
byin rlabs dngos grub gter gyi mdzod :
mkha' 'gro'i tshogs la phyag 'tshal lo :
a ti pU ho :
zhes phyag 'tshal bas :
pra tIts+tsha ho :
zhes lan mdzad par bsam :
de nas phyi nyer spyod 'dzin pa'i lha mo nam mkha' gang bas mchod par bsam la :
hU~M:
yan lag brgyad dang ldan pa yi :
bdud rtsi'i mchod yon rgya mtshor 'khyil :
ye shes mkha' 'gro'i lha tshogs mchod :
bzhes nas dam skong dngos grub stsol :
oM sarba dz+nyA na d+hA ki nI sa pa ri bA ra badzra ar+g+haM pra tIts+tsha swA hA:
dag byed gtsang ma yid du 'ong :
zhabs bsil chu bo'i rgyun ltar 'beb :
ye shes mkha' 'gro'i lha tshogs mchod :
bzhes nas dam skong dngos grub stsol :
oM sarba dz+nyA na d+hA ki nI sa pa ri bA ra badzra pA d+yaM pra tIts+tsha swA hA:
lha dang mi yi zhing kun na :
mtshar sdug yid 'phrog me tog gis :
ye shes mkha' 'gro'i lha tshogs mchod :
bzhes nas dam skong dngos grub stsol :
oM sarba dz+nyA na d+hA ki nI sa pa ri bA ra badzra puSh+pe pra tIts+tsha swA hA:
lhan cig skyes pa'i dri zhim dang :
sbyar ba'i bdug spos ji snyed pas :
ye shes mkha' 'gro'i lha tshogs mchod :
bzhes nas dam skong dngos grub stsol :
oM sarba dz+nyA na d+hA ki nI sa pa ri bA ra badzra d+hU pe pra tIts+tsha swA hA:
'bru mar rtsi mar shing ras 'od :
nyi zla nor bu'i snang gsal gyis :
ye shes mkha' 'gro'i lha tshogs mchod :
bzhes nas dam skong dngos grub stsol :
oM sarba dz+nyA na d+hA ki nI sa pa ri bA ra badzra A lo ke pra tIts+tsha swA hA:
ga pur gurgum tsan+dan sogs :
dri bzang sbyar ba'i chab rgyun gyis :
ye shes mkha' 'gro'i lha tshogs mchod :
bzhes nas dam skong dngos grub stsol :
oM sarba dz+nyA na d+hA ki nI sa pa ri bA ra badzra gan+d+he pra tIts+tsha swA hA:
bza' bca' btung ba ro mchog ldan :
zag med bcud mchog zhal zas kyis :
ye shes mkha' 'gro'i lha tshogs mchod :
bzhes nas dam skong dngos grub stsol :
oM sarba dz+nyA na d+hA ki nI sa pa ri bA ra badzra nai bid+yA pra tIts+tsha swA hA:
lha yi rnga chen sil snyan sogs :
sgra dbyangs rol mo'i bye brag gis :
ye shes mkha' 'gro'i lha tshogs mchod :
bzhes nas dam skong dngos grub stsol :
oM sarba dz+nyA na d+hA ki nI sa pa ri bA ra badzra shab+da pra tIts+tsha swA hA:
de nas nang gi mchod pa ni :
hU~M:
dbang po'i me tog la sogs pa :
rngam zhing brjid ldan gzugs mchog gis :
ye shes mkha' 'gro'i lha tshogs mchod :
bzhes nas dam skong dngos grub stsol :
oM sarba dz+nyA na d+hA ki nI sa pa ri bA ra badzra rU pa pra tIts+tsha swA hA:
hU~M:
rkang chen dung gi gling bu dang :
gsang ba'i rnge'u chung la sogs sgras :
ye shes mkha' 'gro'i lha tshogs mchod :
bzhes nas dam skong dngos grub stsol :
oM sarba dz+nyA na d+hA ki nI sa pa ri bA ra badzra shab+da pra tIts+tsha swA hA:
hU~M:
rdo rje gsang ba'i dri chu dang :
mkhris pa'i chu rgyun dri mchog gis :
ye shes mkha' 'gro'i lha tshogs mchod :
bzhes nas dam skong dngos grub stsol :
oM sarba dz+nyA na d+hA ki nI sa pa ri bA ra badzra gan+d+he pra tIts+tsha swA hA:
hU~M:
sha chen lnga dang bdud rtsi lnga :
myos byed la sogs ro mchog gis :
ye shes mkha' 'gro'i lha tshogs mchod :
bzhes nas dam skong dngos grub stsol :
oM sarba dz+nyA na d+hA ki nI sa pa ri bA ra badzra ra sa pra tIts+tsha swA hA:
hU~M:
mi dang glang chen stag lpags sogs :
khrag 'dzag 'jam 'khril reg bya yis :
ye shes mkha' 'gro'i lha tshogs mchod :
bzhes nas dam skong dngos grub stsol :
oM sarba dz+nyA na d+hA ki nI sa pa ri bA ra badzra spar+she pra tIts+tsha swA hA:
de nas gsang ba'i mchod pa ni :
hU~M:
he ru ka dpal khrag 'thung che :
nam mkha' gang bar mnyam sbyor bas :
rtog tshogs skye med dbyings su bsgral :
gsang ba mchog gi mchod pa bzhes :
oM badzra sta na ga Na pU dza ho :
khyad par gyi mchod pa ni :
hU~M:
bkra shis mtshan ldan ban+d+ha ru :
snang srid thams cad bdud rtsir bskyil :
rdo rje khros ma'i lha tshogs mchod :
mthu dbang nus pa'i dngos grub stsol :
ma hA pany+tsa a mr-ita kha kha khA hi :[ \u0fcb ]kA ya sid+d+hi oM:
wA ka sid+d+hi A:
tsit+ta sid+d+hi hU~M:
a ho ma hA su kha ho :
hU~M:
lcang lor bcas pa'i ban+d+ha ru :
snang srid dmar gyi rgya mtshor bskyil :
rdo rje khros ma'i lha tshogs mchod :
bde chen mchog gi dngos grub stsol :
ma hA rak+ta kha kha khA hi :
hU~M:
snod kyi 'jig rten ban+d+ha ru :
bcud kyi sems can gtor mar spungs :
rdo rje khros ma'i lha tshogs mchod :
'dod 'byung dpal gyi dngos grub stsol :
ma hA ba liM ta khA hi :
de nas che ba'i yon tan la bstod pa bya ste :
hU~M:
bde gshegs kun gyi chos dbyings ye shes dbyings :
bcom ldan rdo rje khros ma nag mor bzhengs :
gti mug rtsad gcod rnam 'phrul cir yang ston :
d+hA ki 'bum gyi tshogs dang bcas la bstod :
bde gshegs kun gyi me long ye shes dbyings :
bcom ldan 'gyur med rdo rje mkha' 'gror bzhengs :
zhe sdang rtsad gcod rnam 'phrul cir yang ston :
d+hA ki 'bum gyi tshogs dang bcas la bstod :
bde gshegs kun gyi mnyam nyid ye shes dbyings :
bcom ldan rtsol med rin chen mkha' 'gror bzhengs :
nga rgyal rtsad gcod rnam 'phrul cir yang ston :
d+hA ki 'bum gyi tshogs dang bcas la bstod :
bde gshegs kun gyi sor rtog ye shes dbyings :
bcom ldan chags med pad+ma mkha' 'gror bzhengs :
'dod chags rtsad gcod rnam 'phrul cir yang ston :
d+hA ki 'bum gyi tshogs dang bcas la bstod :
bde gshegs kun gyi bya grub ye shes dbyings :
bcom ldan thogs med las kyi mkha' 'gror bzhengs :
phrag dog rtsad gcod rnam 'phrul cir yang ston :
d+hA ki 'bum gyi tshogs dang bcas la bstod :
bde gshegs kun gyi gang 'dul ye shes dbyings :
dam tshig las kyi mkha' 'gro'i skur bzhengs nas :
rtog tshogs rtsad gcod rnam 'phrul cir yang ston :
d+hA ki 'bum gyi tshogs dang bcas la bstod :
bde gshegs kun gyi bde stong ye shes dbyings :
gnas yul dpa' bo mkha' 'gro'i gzugs su shar :
gzung 'dzin rtsad gcod rnam 'phrul cir yang ston :
d+hA ki 'bum gyi tshogs dang bcas la bstod :
bde gshegs kun gyi sku gsung thugs yon tan :
phrin las rnam 'phrul sa gsum khyab par snang :
las dang ye shes dngos grub thogs med stsol :
mkha' 'gro 'dus pa'i dkyil 'khor lha la bstod :
ces bstod cing lha sku'i ngo bo dang :
rnam 'gyur la sems gzung zhing snang ba thams cad mkha' 'gro 'dus pa'i dkyil 'khor du rang shar ba'i tshul la bslab par bya'o :
de nas thugs rgyud bskul zhing ye shes 'beb pa chen po'i phyir sngags kyi bzlas pa bya ba ni :
hU~M hU~M:
mkha' 'gro rgya mtsho'i dkyil 'khor lha :
bzlas pa'i phrin las dus la bab :
dzapa? kyis thugs dam rgyud bskul na :
ye shes chen po'i byin dbab gsol :
man+t+ra dz+nyA na A be sha ya hrIM hrIM:
mkha' 'gro ma rnams thugs ka ru :
nyi zla kha sbyor sa bon mtshan :
gsang ba'i sngags kyi phreng bas bskor :
bzlas pa'i rkyen gyis 'od zer 'phros :
snod bcud lha yi 'khor lor shar :
sku yi byin rlabs lus la zhugs :
bde chen gzi brjid 'bar bar gyur :
oM baM badzra b+ha ra hi kro d+hI kA li ha ri ni sa A be sha ya :
bzlas pa'i rkyen gyis 'od zer 'phros :
sgra kun sngags kyi rang sgrar 'ur :
gsung gi byin rlabs ngag la zhugs :
grags stong nus pa'i mthu dbang thob :
oM baM badzra bai ro tsa nI yai ha ri ni sa hU~M phaT:
bzlas pa'i rkyen gyis 'od zer 'phros :
dran rtog bde stong ngo bor shar :
thugs kyi byin rlabs yid la zhugs :
rig stong ye shes thig ler rdzogs :
oM baM ha ri ni sa hU~M phaT:
rigs bzhi mkha' 'gro'i thugs ka nas :
sngags kyi sgra dang 'od zer 'phros :
sdig sgrib zhi zhing ye shes rgyas :
rlung sems dbang 'dus gzung 'dzin bsgral :
mchog gi phrin las lhun grub gyur :
oM ha badzra d+hA ki nI hU~M:
oM ri rat+na d+hA ki nI trAM:
oM ni pad+ma d+hA ki nI hrI:
oM sa karma d+hA ki nI phaT:
slar yang gtso mo'i 'od zer gyis :
las dang dam tshig mkha' 'gro bskul :
de rnams 'od zer mkha' khyab spros :
thun mong phrin las kun 'grub bsam :
oM sarba karma sa ma ya d+hA ki nI hU~M:
oM shAn+tiM ku ru swA hA:
b+h+rU~M puSh+TiM ku ru oM:
hrIHwA shaM ku ru ho :
hU~M mA ra ya phaT:
ces gtso mo'i sku'i bsnyen pa 'bum phrag bzhi :
gsung 'bum phrag gsum :
thugs 'bum phrag gcig :
'khor rnams la 'bum phrag bzlas pas mkha' 'gro ma'i zhal mthong ba :
gsung thos pa :
bde chen gyi ye shes skye ba sogs mchog gi dngos grub dang :
bris sku bzhad pa :
bdud rtsi khol ba :
'du ba gsum dang 'bar ba gsum sogs rtags kyi dngos grub dang :
thun mong gi las bzhi gang la'ang nus pa thogs pa med par 'gyur ro :
gzhan yang nyams dang rmi lam du'ang mkha' 'gro 'du ba'i rtags dang cho 'phrul ci rigs pa 'byung zhing :
khyad par nyams len la blo bkol du gtub pa byung na dgongs pa'i gding bskyed de dngos grub blang ba sogs bya'o :
de nas ye shes mngon du bya ba'i phyir thugs kyi dgongs pa gsal 'debs pa ni :
dzapa? dbyangs dang bcas te 'di ltar gsal gdab bo :
hU~M:
chos kyi dbyings kyi ye shes de :
rang rig dri med stong pa yin :
stong nyid dgongs pa mngon gyur na :
rdo rje phag mo logs na med :
hU~M hU~M hU~M:
hU~M hU~M:
me long lta bu'i ye shes de :
rang rig gsal ba'i mdangs 'od yin :
'od gsal dgongs pa mngon gyur na :
rdo rje mkha' 'gro logs na med :
hU~M hU~M hU~M:
hU~M hU~M:
mnyam pa nyid kyi ye shes de :
rang rig dus gsum 'gyur med yin :
khyab gdal dgongs pa mngon gyur na :
rin chen mkha' 'gro logs na med :
hU~M hU~M hU~M:
hU~M hU~M:
so sor rtog pa'i ye shes de :
rang rtsal sna tshogs snang ba yin :
ma 'dres dgongs pa mngon gyur na :
pad+ma mkha' 'gro logs na med :
hU~M hU~M hU~M:
hU~M hU~M:
bya ba grub pa'i ye shes de :
rang rig lhun gyis grub pa yin :
mtha' bral dgongs pa mngon gyur na :
las kyi mkha' 'gro logs na med :
hU~M hU~M hU~M:
hU~M hU~M:
ngo bo stong pa phag mo yum :
rang bzhin gsal ba mkha' 'gro bzhi :
thugs rje'i rig rtsal sprul pa'i sku :
dam tshig las kyi mkha' 'gro dang :
gnas yul dpa' bo dpa' mo'i tshogs :
ma 'gags rang shar cir yang snang :
skye ba med la 'gag pa med :
gnas med dmigs med 'gro 'ong med :
rnam thar gsum gyi bdag nyid can :
mkha' 'gro rgya mtsho'i 'khor lor rdzogs :
oM sarba dz+nyA na d+hA ki nI d+harma d+hA tu a a a :
zhes dgongs pa chos nyid blo 'das kyi dbyings su mnyam par bzhag cing hU~M gi snang glus rtogs pa'i nyams spar bas mchog gi ye shes tshe 'di nyid la mngon du 'gyur bar the tshom med do :
sa ma ya :
mkha' 'gro sgrub pa la tshogs dang gtor mas mnyes par bya ba dam tshig yin pas :
thun mtshams su gtor ma 'bul ba ni thod snod la sogs par sha lnga bdud rtsi lnga gtso bor gyur pa'i bza' bca' btung ba phun sum tshogs par bsham :
bsang chu dang bdud rtsis bran la :
raM yaM khaM:
gtor ma'i nyes skyon ma dag thams cad kun :
ye shes me rlung chu yis bsregs gtor bkrus :
ban+d+ha'i snod du dam tshig rdzas kyi bcud :
ye shes sprin phung mkha' khyab 'phro bar gyur :
oM AHhU~M ha ho hrI:
hU~M:
dbyings nas sku skyod bla ma yi dam lha :
rdo rje phag mo mkha' 'gro rab 'byams tshogs :
dur khrod ma mo spyang zhon mched sde 'bum :
thugs dam dbang gis 'dir gshegs brtan par bzhugs :
oM AHhU~M gu ru d+he wa d+hA ki nI sarba sa ma ya dza dza :
hU~M hrI:
gtor snod ban+d+ha chos kyi dbyings dang mnyam :
gtor ma'i ngo bo sha lnga bdud rtsi lnga :
zag med ye shes rang bzhin lhun por spungs :
kun tu dgyes tshim 'od zer rnam par 'phro :
bza' bca' btung ba mchog gi dam tshig rdzas :
gser gyi ri dang rol mtsho lta bur bskyil :
thugs dam gnyan skong 'dod yon bsam mi khyab :
gling bzhi mu khyud khor yug brdal ba 'di :
bla ma yi dam tshogs la mchod par 'bul :
gnas gsum mkha' 'gro rab 'byams dgyes par bzhes :
chos srung dam can mnyes pa'i phul gyur nas :
byin rlabs dbang dang dngos grub char ltar phob :
byang chub sgrub pa'i 'gal rkyen zhi ba dang :
mchog dang thun mong phrin las 'grub par mdzod :
oM AHhU~M badzra gu ru d+he ba d+hA ki nI sa pa ri bA ra i daM ba liM ta kha kha khA hi khA hi :
oM badzra b+ha ra hi kro d+hI kA li badzra rat+na pad+ma karma d+hA ki nI maN+Da la sa pa ri bA ra i daM ba liM ta b+hUny+dza ho pi pa ho ma ti kra ma ti :
ma ma sarba karma ku ru ho :
ma b+h+yo dzaHsa pa ri bA ra i daM ba liM ta b+hUny+dza ho :
ma hA a mr-ita rak+ta pany+tsa kA ma gu Na pU dza ho :
hU~M:
bla ma yi dam mkha' 'gro rgya mtsho'i tshogs :
sku gsung thugs yon phrin las rmad byung bar :
mngon par bstod cing dam tshig nyams chag bshags :
thugs dam dgyes skong dngos grub ma lus stsol :
ces rmad du byung ba gtor ma'i mchod sprin gyis mnyes shing phrin las thams cad mdzad par bsam mo :
gzhan yang tshogs dang mchod skong ji ltar rigs pa rgyun gyi dus dang :
khyad par mkha' 'gro 'du ba'i dus gnyan rnams su ma chag par brtson pas bar chad thams cad zhi zhing :
'dod pa'i dngos grub myur du thob par 'gyur ro :
sa ma ya :
gsum pa rjes kyi rim pa la :
rtags mthong ba sogs kyi tshe dngos grub blang ba ni :
dkyil 'khor gyi shar sgor ban+d+ha bzang po chang gis bkang la a mr-ita btab pa bsham :
mkha' 'gro ma'i dkyil 'khor pa rnams nam mkha' gang ba'i he ru ka dang sbyor ba mdzad pa'i sbyor mtshams nas sku gsung thugs kyi byin rlabs dang dngos grub thams cad byang chub sems kyi bdud rtsi 'od zer dang bcas pa char drag tu babs pa bzhin byung :
thod pa'i bdud rtsi la sib sib thim pas dngos grub kyi rgya mtsho chen por 'khyil bar bsam la :
oM AHhU~M badzra b+ha ra hi sarba pany+tsa a mr-ita hU~M hrIHThA:
zhes mang du bzla :
de nas thod pa gnas gsum du gtugs shing 'di skad do :
hU~M:
rdo rje phag mo'i lha tshogs rnams :
sku yi gar stabs nam mkhar sgyur :
snang stong sku yi byin rlabs kyis :
lus la gzi brjid bskyed du gsol :
rdo rje phag mo'i lha tshogs rnams :
gsung gi dzapa? sgras bar snang gang :
grags stong gsung gi byin rlabs kyis :
ngag la nus pa bstsal du gsol :
rdo rje phag mo'i lha tshogs rnams :
thugs kyi ye shes nyi ltar shar :
dran rtog thugs kyi byin rlabs kyis :
yid la bde chen spar du gsol :
mkha' khyab 'dus pa'i he ru ka :
rdo rje btsun mor snyoms zhugs pa'i :
byang chub sems kyi sprin chen pos :
dngos grub char ltar dbab tu gsol :
phrin las bzhi yi dngos grub stsol :
grub pa brgyad kyi dngos grub stsol :
phyag rgya chen po'i dngos grub stsol :
mchog thun dngos grub ma lus stsol :
sngags kyi mthar kA ya wA ka tsit+ta dz+nyA na lo ka sarba sid+d+hi ma hA pany+tsa a mr-ita bo d+hi tsit+ta hU~M hU~M:
zhes brjod cing bdud rtsi rol pas rtsa khams thams cad ye shes kyi gzi byin gyis khyab :
las kyi dngos grub thob :
mkha' 'gro rgya mtsho'i dkyil 'khor gyi lha dang skal ba mnyam par bsam la rig stong gnyug ma khyab gdal gyi ngang du mnyam par bzhag go :
de nas gtang rag gi slad du mchod bstod rgyas par bya :
nongs pa bzod par gsol :
rtag chad kyi mtha' bsal ba'i phyir 'od gsal mkha' khyab kyi dgongs par la bzla zhing :
zung 'jug sgyu ma'i phyag rgyar ldang ba ni :
hU~M hU~M:
snod bcud gzhal yas khang dang lha :
mkha' la sprin ltar dbyings su thim :
gnas lugs phyag rgya chen po'i ngang :
don gyi phag mo'i rang zhal blta :
a a a :
oM AHhU~M:
slar yang gzugs sgra dran rtog kun :
rdo rje khros ma'i sku gsung thugs :
ye shes sgyu mar mnyam sbyar bas :
mtha' yas 'gro ba'i don la 'jug :
oM badzra b+ha ra hi kro d+hI kA li kA ya wA ka tsit+ta swa b+hA ba At+ma ko\u0f85 haM:
rnal 'byor zab mo'i dge tshogs yongs su bsngo zhing he ru ka'i smon lam gyis rgyas gdab pa ni 'dun pa rtse gcig pas :
ho :
dge ba 'di dang dge ba'i rtsa ba gzhan :
ma lus blo yis phyogs gcig bsdoms byas te :
mtha' yas 'gro ba kun gyi don gyi phyir :
kun mkhyen ye shes chen por bsngo bar bgyi :
deng nas bzung ste byang chub snying po'i bar :
gsang chen sngags kyi theg pa'i rigs gyur te :
dpal chen rdo rje mkha' 'gro'i lha tshogs kyis :
kha sbyor bde bas rjes su 'dzin par shog :
brtan g.yo'i dngos kun bde chen lha skur dag :
ldang 'jug rlung rnams skye med sngags su rdzogs :
dran rtog 'od gsal thig le chen por smin :
rdo rje btsun mo'i go 'phang myur thob shog :
bkra shis gsol ba ni dbyangs snyan po dang bcas me tog 'thor zhing :
oM 
byin rlabs gzi brjid dpal du 'bar :
rdo rje'i sku yi bkra shis shog :
nus pa sngags kyi sgra chen sgrog :
bde chen gsung gi bkra shis shog :
ye shes snang ba rmad po che :
'od gsal thugs kyi bkra shis shog :
gsang ba gsum gyi dkyil 'khor du :
dngos grub mchog gi bkra shis shog :
ces gyer zhing rol mo'i sgra snyan cing brjid chags par bya'o :
sa ma yaH
mkha' 'gro 'dus pa'i phrin las o rgyan gyi mkhan po pad+ma thod phreng gis bka'i sdud pa mo rigs kyi gzungs ma ye shes mtsho rgyal la rjes su gdams shing ma 'ongs phyi ma phyi ma'i don du rin po che sa'i gter du sbas pa s+ts+yaugs s+ts+yaugs s+ts+yaugs :
sa ma ya :
rgya rgya rgya :
kha thaM gu h+ya :
ye shes kyi mkha' 'gro ma jo mo sman mo'i zab gter slad nas 'gro 'dul sprul pa'i gter ston rig 'dzin yongs kyi rgyal po 7pad+ma 'od gsal mdo sngags gling pa la yang gter du bka' babs te gtan la phab pa'i yi ge pa ni pad+ma gar dbang blo gros mtha' yas kyis gus pas bgyis pa dge legs 'phel ///
/
