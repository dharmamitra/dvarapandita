 khyim pa rjes su 'dzin pa so sor thar pa'i sdom pa'i cho ga thar lam rab gsal zhes bya ba bzhugs so // 
swa sti / 
rnam grol byang chub mchog brnyes nas // 
thugs rjes gdul bya skal pa bzhin // 
'dul mdzad thams cad mkhyen de la // 
dngos po kun gyis phyag bagyi'o // 
tshul khrims gru gzings la brten nas // 
myang 'das rin chen gling mchog tu // 
bgrod byed ma smad cho ga'i khrigs // 
nyung gsal 'jug bde nyid du spel // 
'dir skyabs 'gro'i sdom pa don du gnyen ba dag 'ongs pa na / 
gnas gtsang mar thub pa chen po'i sku gzugs sogs dkon mchog gi rten dang mchod pa ci 'byor pa bshams pa'i mdun du / 
bla ma stan mtho ba la 'dug pa'i drung du slob mas rten dang bla ma la phyag gsum gsum byas nas tsog pu'am pus mo btsugs thal mo sbyar te 'dug pa la / 
bla mas / 
'o / 
rnyed par dka' ba dal 'byor gyi rten khyad par can rnye. / 
mjal bar dka' ba sangs rgyas kyi bstan pa dang mjal / 
bdag legs su 'dod pa'i skye bo dag gis don du gnyer bya ni / 
sangs rgyas kyi bstan pa la nan tan snying por bya ba nyid yin la / 
de la yon tan thams cad kyi gzhi tshul khrims kyi bslab pa la thog mar bslab dgos shing / 
de'i rtsa ba yang skyabs su 'gro ba'i sdom pa nyid la rag las pa yin te / 
ji skad du / 
dkon mchog gsum la skyabs 'gro ba // 
'jigs pa med pa thob par 'gyur // 
zhes gsungs pas phan yon shin tu che ba yin / 
. yang bla ma'i rjes su bzlos nas blangs na ngo tsha khrel yod kyi rten sogs dgos pa khyad par can yod pas 'di'i rjes zlos mdzo. / 
ces brda sprad la / 
chos 'brel med na btsun pa zhes dang / 
yod na / 
slob dpon dgongs su gsol / 
bdag ming 'di zhes bgyi ba / 
dus 'di nas bzung ste / 
ji srid 'tsho'i bar du / 
rkang gnyis rnams kyi mchog / 
sangs rgyas la skyabs su- mchi'o // 
'dod chags dang bral ba rnams kyi mchog / 
chos la tshogs rnams kyi mchog / 
dge 'dun la bdag dus 'di nas bzung ste / 
ji srid 'tsho'i bar du skyabs gsum 'dzin pa'i dge bsnyen du slob dpon gyis bzung du gsol / 
zhes lan gnyis lan gsum du barjoda nas / 
slob dpon gyis / 
thabs yin no // 
slob mas / 
legs so // 
zhes barjoda par bya'o // 
. nas bslab bya bshad par bya ste / 
. ltar skyabs 'gro'i sdom pa thob pa tsam gyis mi chog / 
bslab bya la bslab dgos / 
bslab bya'i chos de yang ji lta bu yin snyam na / 
dgag pa'i bslab bya gsum dang / 
sgrub pa'i bslab bya gsum dang / 
cha mthun gyi bslab bya gsum ste dagu'o // 
dang po ni / 
sangs rgyas la skyabs su song nas 'jig rten pa'i lha la skyabs 'gro mi bya / 
chos la skyabs su song nas sems can la gnod 'tshe mi bya / 
dge 'dun la skyabs su song nas mu stegs can la mi brten pa'o // 
. yang bod 'dir mu-stegs dngos su mi 'byung yang sdig can gyi grogs de dang 'dra bas mi brten pa'o // 
gnyis pa ni / 
sangs rgyas la skyabs su song nas bde bar gshegs pa'i sku gzugs kyi rten tha na sats+tsha'i chag dum yan chad la sangs rgyas dngos kyi 'du shes bzhag nas phyag mchod bkur sti sogs gus par bye. / 
chos la skyabs su song nas chos dkon mchog gi rten gsung rab kyi rten tha na yig 'bru gcig yan chad la chos dkon mchog dngos kyi 'du shes bzhag nas gus 'dud bkur sti sogs snga ma ltar bya'o // 
dge 'dun la skyabs su song nas dge 'dun dkon mchog gi rten rab tu byung ba nas tha na lhan pa ser po btab pa yan la dge 'dun dkon mchog dngos kyi 'du shes bzhag nas gus 'dud bkur sti sogs sngar ltar bya'o // 
gsum pa ni / 
dus rtag tu dkon mchog mchod pa la brtson par bya ste tha na ci za ci 'thung gi phud kyi mchod pa dang / 
nang nub sogs su skyabs 'gro bzla ba la brtson pa dang / 
skyes bu dam pa la brten nas chos kyi rjes su 'jug cing chos dang mthun pa'i spyod pa la bslab par bya'o // 
. lta bu'i bslab bya rnams yid la bzung ste dran shes dang ldan pas dus rtag tu slob par gyis shig / 
ces barjoda nas / 
phyag gsum 'tshal du bcug / 
bsngo ba dang smon lam byas nas rang gi gnas su gtang ngo // 
skyabs 'gro'i sdom pa sbyin pa'i cho ga'o //// 
swa sti / 
stobs bcu'i stobs kyis bdud bcom nas // 
thugs rjes 'gro ba'i don mdzad pa // 
zas gtsang sras la gus btud nas // 
dge bsnyen sdom pa'i cho ga bshad // 
'dir yongs su rdzogs pa'i dge bsnyen gyi sdom pa'i cho ga 'chad pa la // 
ga mar sdom pa len pa'i tshul / 
bar du mi nyams par bsrung ba'i tshul / 
mthar nyams na phyir bcos pa'i tshul / 
sdom pa'i phan yon bshad pa dang bzhi las / 
dang po ni / 
de bzhin gshegs pa'i sku gzugs kyi mdun du mchod pa ci 'byor pa bshams / 
slob dpon khri stan la 'khod pa'i mdud du bsgrub byas rten dang bla ma la phyag gsum gsum byas nas tsog pu'am pus btsugs kyis thal mo sbyar bas 'dug pa la / 
'o rnyed par dka' ba dal 'byor gyi rten khyad par can rnye. / 
mjal bar dka' ba sangs rgyas kyi bstan pa dang mjal / 
bdag legs su 'dod pa'i skye bo rnams kyis don du gnyen bya ni sangs rgyas kyi bstan pa la nan tan snying por bya ba nyid yin la / 
de la yon tan thams cad kyi gzhi tshul khrims kyi bslab pa la thog mar bslab dgos shing / 
. yang so sor thar pa gzhir bzhag gi dbang du byas na sdom pa rigs bdun nam brgyad du gsungs pa'i nang nas skyabs 'gro nas yongs rdzogs kyi bar sngar gsungs pa las / 
'dir yongs rdzogs dge bsnyen gyi dngos por sgrub pa yin pas / 
sems can thams cad kyi don du sangs rgyas thob par bya / 
de'i phyir du dge bsnyen yongs rdzogs kyi bslab pa blangs nas bsrung snyam pas 'di'i rjes zlos gyis shig / 
ces brda sbyar la / 
btsun pa'am slob dpon dgongs gsol dang / 
rkang gnyis rnams kyi nas / 
dge 'dun la skyabs su mchi'o'i bar dang / 
bdag dus 'di nas bzung ste ji sri.- 'tsho'i bar du dge bsnyen du btsun pa'am slob dpon gyis bzung du gsol / 
zhes lan gsum dang thabs legs bya / 
. ltar khyod kyis dge bsnyen gyi sdom pa thob nas bsrung dgos pas / 
bsrung tshul kyang spang bya lnga po 'di yid kyi sgo nas spang / 
lus ngag gi sgo nas slar log par bye. / 
. yang sngon gyi dgra bcom pa rnams kyi rjes su 'brangs nas bsrung snyam pa gyis la 'di'i rjes zlos gyis zhes brda sbyar la / 
slob dpon dgongs su gsol / 
ji ltar sngon gyis 'phags pa dgra bcom pa de dag gis ji srid 'tsho'i bar du srog gcod pa spangs te / 
srog gcod pa las slar log pa de bzhin du / 
bdag ming 'di zhes bgyi bas kyang / 
dus 'di nas bzung ste ji srid 'tsho'i bar du srog gcod pa spangs te / 
srog gcod pa las slar log par bagyi'o // 
yan lag dang po 'dis bdag 'phags pa dgra bcom pa de dag gi bslab pa la rjes su slob bo // 
rjes su sgrub bo // 
rjes su bgyid do // 
gzhan yang sngon gyi 'phags pa dgra bcom pa de dag gis ji srid 'tsho'i bar du ma byin par len pa dang / 
'dod pas log par g.yem pa dang / 
rdzun du smra ba dang / 
'bru'i chang dang / 
bcos pa'i chang / 
myos par 'gyur pa / 
bag med pa'i gnas spangs te / 
'bru'i chang dang / 
bcos pa'i chang myos par 'gyur ba bag med pa'i gnas las slar log pa de bzhin du / 
bdag ming 'di zhes bgyi bas kyang / 
dus 'di nas bzung ste ji srid 'tsho'i bar du ma byin par len pa dang / 
zhes pa nas bag med pa'i gnas las slar log par bagyi'o // 
yan lag lnga pa 'dis bdag 'phags pa dgra bcom pa de dag gi bslab pa la / 
zhes pa nas / 
rjes su bgyid do'i bar lan gcig barjo. / 
. ltar khyod kyis yongs rdzogs dge bsnyen gyi sdom pa len ba'i cho ga dngos dang / 
bslab pa barjoda pa gnyis kyi sgo nas legs par thob pa yin pas / 
de la brten nas rang gzhan gyi don rgya chen po 'grub par gyis shig / 
ces barjoda nas bsngo ba bya'o // 
gnyis pa bar du mi nyams par bsrung ba'i tshul ni bslab bya shes pa la rag las pas / 
de nyid 'chad par 'dod na thog mar sdom pa gang dang gang len kyang skyabs 'gro rtsom byed du dgos pas skyabs 'gro'i bslab bya 'di rnams la bslab dgos / 
zhes skyabs sdom gyi cho gar smos pa'i bslab bya rnams barjoda nas / 
dge bsnyen gyi bslab bya la dngos kyi spang bya yan lag lnga dang / 
phyogs mthun gyi bslab bya dang / 
thabs mkhas kyi sgo las nyes med dang gsum / 
dang po yan lag lnga las / 
srog gcod ni gzhi mi'am mir chags pa la der 'du shes pa / 
kun slong zhe sdang / 
bsam pa gsod sems / 
sbyor ba mtshon brtsams pa la sogs pa / 
mthar thug sbyor ba brtsams ma thag pa'am gzhan gyis tshe yang rung gsod pa bo bdag nyid ma shi ba'i snga rol du pha rol po srog dang bral na yan lag rdzogs pa'o // 
ma byin par len pa ni / 
gzhi gzhan gyis bdag gir bzung ba'i dngos po gser zho phyed kyi rin thang tshang ba yan chad der 'du shes pa / 
kun slong chags pa / 
bsam pa brku sems / 
sbyor ba mathu'am g.yo dang 'jab bus gnas nas spos pa / 
mthar thug thob blo skyes pas yan lag rdzogs pa'o // 
log g.yem ni / 
gzhi rang gi chung ma ma yin pa'i bud med rus bdun brgyud las ma 'das pa dang / 
sdom pa dang pha ma sogs kyis bsrung ba dang / 
gzhan gyi gla rngan ma sbyangs pa dang / 
nang bu can sogs yul dang / 
dus ma yin pa nyin mo sogs dang / 
gnas ma yin pa pha ma dang dkon mchog la sogs pa'i gnas dang / 
yan lag ma yin pa kha dang gshang sgo la sogs pa rnams so // 
kun slong 'dod chags / 
bsam pa 'khrig par sems pa / 
sbyor ba bcug reg la sogs pas 'khrig pa / 
mthar thug bde ba'i tshor ba nyams su myong ba sred pas bdag gir byas pas yan lag rdzogs pa'o // 
rdzun du smra ba ni / 
gzhi smra shes don go'i mi rang las gzhan pa la / 
bden bzhi'i don rtogs pa sogs yon tan gong ma dang / 
lha klu la sogs pa mthong ngo zhes pa rnams so // 
kun slong dug gsum gang rung las gti mug gtso bor gyur pa'o // 
bsam pa mngon shes rdzu 'phrul sogs med par shes bzhin du gzhan bslu sems kyis yod par 'du shes bsgyur ba / 
sbyor ba lus ngag gi rnam rig tu thon pas brda sprod pa / 
mthar thug smras pa'i yul de la brda 'phrod pas yan lag rdzogs pa'o // 
chang 'thung ba ni / 
gzhi nas dang 'bras la sogs pa 'bru dang / 
me tog dang / 
rgun 'brum dang / 
bur sbrang gi khu ba sogs las byas pa'i myos par 'gyur pa / 
kun slong sred pa te chags pa'o // 
bsam pa ni bag med par 'thung bar sems pa'o // 
sbyor ba ni chang 'thung ba lus ngag gi las so // 
mthar thug myos par gyur pa na yan lag rdzogs pa'o // 
gzhan yang rtsa ba bzhir ma longs pa la phra mo zhes btags pa ste / 
mi'am mir chags pa ma yin pa dud 'gro la sogs pa bsad pa dang / 
bsad bya mi'am mir chags kyang bsad bya ma shi ba'i gong du 'gyo. pa sogs dang / 
ma byin len rin thang ma rdzogs pa dang / 
log g.yem rang nyid kyis sam spyad par mi bzod pa'i yul las khu ba phyung ba dang / 
rdzun smra ni mi chos bla ma smra ba ma yin pa rnams so // 
gnyis pa phyogs mthun ni / 
mi dge ba bcu las gong gi bzhi po ma gtogs pa'i lhag ma drug ste / 
phra ma ni dbyen tshig smra ba'o // 
tshig rtsub ni gzhan gyi gnad du phog pa'o // 
bkyal pa ni bre mo dang klu dang bstan bcos ngan pa smra ba'o // 
brnab sems ni gzhan gyi rdzas la thob 'dod bskyed pa'o // 
gnod sems ni gzhan la gsod cing brdeg par sems pa sogs so // 
log lta ni las 'bras mi bden par lta ba'o // 
drug po 'di dag kyang mi dge ba'i las lam du rdzogs pa la gzhi kun slong 'du shes sbyor ba mthar thug gi yan lag lnga po rtsa ba bzhi la yod pa ltar tshang dgos kyang 'dir ni yid kyi bsdam bya tsam smos pa'o // 
. dag ji ltar spong ba la bslab pa'i tshul ni / 
. ltar spang bya lnga phyogs mthun dang bcas pa de dag yid kyis bsdam zhing / 
lus ngag gis slar log pa la bslab pa yin te / 
blang dor gyi gnas mi brjed pa'i dran pa / 
sgo gsum gyi bya ba la skyon yon rtog pa'i shes bzhin / 
lus ngag yid gsum chos bzhin lhur byed pa'i bag yod de / 
chos gsum la nan tan lhur byed pa'i brtson 'grus dang ldan pa la bslab bo // 
gsum pa thabs la mkhas pas nyes med du 'gyur pa ni / 
snying brtse ldan dang byams phyir dang // 
sems dge ba la nyes pa med // 
ces gsungs pa ltar / 
rang don gyi 'khri ba med pa'i gzhan la phan par 'dod pa'i byams pa dang / 
sdug basngala bral 'dod kyi snying rjes kun nas bslang ste / 
ma chags pa dang / 
zhe sdang med pa dang / 
gti mug med pa'i bsam pa can la yid kyi gsum mam log lta ma gtogs pa / 
lus nga ga gi mi dge- ba bdun po gnang ba yin te / 
bsam pa byang chub sems dpa' la // 
dge 'am yang na mi dage'anga rung // 
thams cad bde dge nyid du 'gyur // 
zhes gsungs pas / 
kun slong dge ba 'ba' zhig yin kyang / 
lus ngag gi sbyor ba mi dge ba ltar snang bas mi dge ba zhes btag pa'o // 
'on kyang srog gcod kyi las lam rdzogs par gnang ba ni sa thob pa yan gyi dbang du byas pa'o // 
gsum pa nyams na phyir 'chos pa'i tshul ni / 
rtsa ba bzhi nyams na dge bsnyen yan chad sdom ldan gyi drung du bskyar la blang dgos shing / 
yan lag ma tshang ba byung na bshags bya'i nyes pa yin pas yul snga ma rnams kyi mdun du / 
phyag dang dgongs gsol byas nas / 
bdag ming 'di zhes bya ba la ji ltar yongs su grags pa'i ltung ba 'di lta bu byung ba de bshags par bagyi'o // 
mi 'chab bo // 
mi sbed do // 
zhes lan gsum gyis bshags shing / 
phyogs mthun rnams ni yid kyis bsdams pas kyang chog go // 
bzhi pa phan yon ni / 
sa'i snying po 'khor lo bcu pa'i mdo las / 
gal te rang bzhin gyi sdig pa'i rtsa ba bzhi po de bsrungs na / 
. ni zag pa dang bcas pa dang / 
zag pa med pa'i dge ba'i chos thams cad kyi rgyu'i mchog dam pa rnam par bzhag pa yin no // 
. bas na chos rnam pa bzhi bsrung ba ni dge ba'i chos thams cad kyi rtsa ba zhes bya'o // 
'di lta ste / 
sa chen po 'di la brten nas rtsi shing dang / 
me tog dang / 
shing gel pa dang / 
nags tshal la sogs pa thams cad skye'o // 
de bzhin du tshul khrims kyi rtsa ba bzhi po 'di bsrungs pa la brten nas dge ba'i chos thams cad 'phel zhing skye bar 'gyur ro // 
zhes sogs gsungs pa dang / 
gzhan yang / 
dang por bslab pa'i gzhi lnga rnams // 
gso sbyong sogs dang yang dag ldan // 
mi dge bcu ni yongs spong ba // 
byin nas dge bsnyen nyid du bya // 
zhes gsungs pas / 
dge bsnyen gyi bslab pa ni / 
mi dge bcu spong gi sdom pa yin pa'i phyir / 
sdom pa gong ma thams cad kyi gazhi'am rtsa bar gyur pa yin la / 
chang ni myos par 'thung ba las bag med par 'gyur te / 
nyes pa gzhan mtha' dag 'dren pa'i phyir bcas pa'i kha na ma tho ba rnams kyi nang nas ches lci ba yin pas sdom ldan gyi nad pas kyang rtsa rtse'i thig pa tsam yang mi 'thung bar gsungs so // 
. ltar yongs rdzogs dge bsnyen gyi bslab bya cha tsam bshad pa 'dis ni / 
sna gcig spyod pa dang / 
phyogs gcig spyod pa dang / 
phal cher spyod pa'i dge gnyen gyi bslab bya'anga shes par 'gyur zhing / 
yan lag lnga las log g.yem gyi dod du mi tshangs spyo.-spong ba tshangs spyod dge bsnyen dang / 
bsnyen gnas yan lag brgyad ji srid 'tsho'i bar du bsrung ba go mi'i dge bsnyen du grags pa ste gzhan du shes par bya'o // 
skyabs 'gro'i dge bsnyen gyi bslab bya ni thams cad kyi thun mong pa'o // 
. ltar yang chos 'dul ba las / 
dge bsnyen nyid dang / 
dge tshul nyid dang / 
dge slong nyid dag gis snga ma bsnyen par ma rdzogs pa la phyi ma mi bya'o // 
zhes gsungs pas sangs rgyas kyi bstan pa'i bslab pa thams cad kyi rtsa bar gyur pa'o // 
. dag las rgyas pa ni bslab bya'i bsham gyi nan tan lhur byed pa'i brtson 'grus dang ldan pa la bslab bo // 
zhes pa'i bar tshang bar bshad nas dge ba bsngo bar bya'o // 
'bring du na yan lag bzhi chang dang bcas lnga po spong dgos tshul mdor bsdus tsam zhig bshad nas bsngo- ba bya'o // 
yongs rdzogs dge bsnyen gyi sdom pa byin pa'i cho ga'o //// 
swa sti / 
lha mi'i ston pa zas gtsang sras // 
thugs rje'i bdag nyid der btud nas // 
yan lag brgyad pa'i bsnyen gnas kyi // 
cho ga mdo tsam bshad par bya // 
'dir yan lag brgyad ba'i bsnyen gnas kyi cho ga sgrub pa la / 
len pa'i cho ga sgrub pa la / 
len pa'i cho ga / 
blangs pa'i bslab bya / 
'thad pa bshad pa dang gsum las / 
dang po sdom pa blang ba'i cho ga ni / 
dkon mchog gi rten dang mchod pa ci 'byor ba bshams pa'i drung du / 
slob dpon stan mtho ba la 'dug / 
slob mas mchil lhwam phu. / 
yan lag lnga'i khrus byas / 
rten dang bla ma la phyag byas nas tsog pu'am pus mo btsugs thal mo sbyar te 'khod pa la / 
slob dpon gyi sems bskyed gsal btab nas / 
dal 'byor rnyed dka' 'chi ba mi rtag pa las rgyu 'bras 'khor ba'i nyes dmigs rnams rgyas bsdus ci rigs par bshad nas blo bcos pa'am / 
khyod bsnyen gnas kyi sdom pa len par 'dod pa de legs / 
legs pa'i rgyu mtshan yang / 
mgon po klu sgrub kyis / 
rgya mtsho cher g.yengs gnya' shig bu ga dang // 
rus sbal 'phrad pa bas kyang dud 'gro las // 
mi nyid ches thob dka' bas mi dbang gis // 
dam chos spyad pas de 'bras mchis par mdzo. // 
ces dang / 
tshe 'di gnod mang rlung gis btab pa yis // 
chu yi chu bur bas kyang mi rtag na // 
.bugs rngubs dbugs dbyung gnyid kyis log pa las // 
sad khom gang lags de ni ngo mtshar che // 
zhes gsungs pa ltar dal 'byor gyi mi lus rin po che rnyed par dka' zhing rnyed kyang yun ring du mi gnas par skad cig gis kyang 'jig pa'i chos can 'di nyid da lta cung zad tsam gnas pa'i skabs 'dir snying po longs pa zhig ci nas kyang bgyid dgos shing / 
len thabs kyang tshogs bsags shing sgrib pa sbyang ba la rag las pa yin la / 
. yang tshegs chung la phan yon che ba bsnyen gnas kyi sdom pa blangs nas bsrung ba yin te / 
gnas 'jog gi mdo las / 
gang+g+AA la sogs pa'i chu klung chen po lnga dang / 
rgya mtsho chen po'i chu bum pa'i grangs kyis bzung bar nus kyis / 
bsnyen gnas kyi phan yon gyi tshad bzung bar mi nus shing / 
'dzam bu gling gang ba'i dgra bcom pa la rin po che la sogs pa'i yo byad thams cad byin pa'i bsod nams kyis / 
bsnyen gnas kyi bsod nams kyi brgya'i char yang mi 'gro / 
stong gi char yang mi 'gro bar gsungs shing / 
'jig rten gdags pa las kyang lha'i dbang po brgya byin gyis / 
zla ba yar gyi tshes brgyad dang / 
cho 'phrul gyi ni zla ba la / 
bsnyen gnas yan lag brgyad bsrung na // 
. ni nga dang nga 'drar 'gyur // 
zhes smras pas / 
bcom ldan 'das kyi bka' stsal pa / 
ko'u shi ka khyod de skad ma zer cig / 
zla ba yar gyi tshes brgyad dang // 
zhes pa nas / 
.- ni nga dang nga 'drar 'gyur // 
zhes bsnyen gnas kho nas sangs rgyas thos par gsungs pas bsam pa 'di bzhin du mdzo. / 
. yang 'khor ba 'di na sems can thams cad gnas grogs logs spyod bya ba ci dang ci byed pa thams cad sdug basngala gyi yo lang dang sdug basngala sgrub thabs 'ba' zhig par longs spyod par 'dug pas snying re rje / 
. rnams sangs rgyas kyi sa la 'god bar bya / 
de'i ched du sangs rgyas la skyabs zhu / 
chos la lam zhu / 
dge 'dun pa la lam sgrub pa'i grogs zhu snyam pas 'di'i rjes zlos mdzo. / 
ces brda sbyar la / 
btsun pa'am slob dpon dgongs su gsol / 
rten las len na / 
ston pa dgongs su gsol / 
zhes sbyar / 
bdag ming 'di zhes bya ba dus 'di nas bzung ste / 
ji srid 'tsho'i bar du / 
rkang gnyis rnams kyi mchog / 
sangs rgyas la skyabs su mchi'o nas / 
dge 'dun la skyabs su mchi'o // 
zhes pa'i bar dang / 
bdag dus 'di nas bzung ste / 
sang nyi ma ma shar gyi bar du ji srid 'tsho'i bar dus bzang gsum ka la gtan len byed na / 
ji srid 'tsho'i bar du zla ba byung ngo cog gi tshes brgyad dang / 
bco lnga dang / 
gnam gang la bsnyen gnas yan lag brgyad par zhes sbyar / 
bsnyen gnas yan lag brgyad par slob dpon gyis bzung du gsol / 
zhes lan gsum barjoda nas / 
gsum pa'i yan lag brgyad par zhes pa'i tshig rdzogs pa dang sdom pa thob shes bskyed cing / 
slob dpon gyis thabs yin no // 
slob mas legs so zhes barjo. / 
yang slob dpon gyis / 
.sa khyod kyi rgyud la bsnyen gnas kyi sdom pa legs par thob pa yin // 
ba pas mi chog bsrung dgos / 
de la bsnyen gnas kyi skabs su bshad pa'i bsrung bya brgyad po 'di yid kyi sgo nas spang / 
lus ngag gi sgo nas slar log par bye. / 
. yang sngon gyi 'phags pa dgra bcom pa rnams gyi rjes su 'brangs nas bsrung snyam pas 'di'i rjes zlos mdzo. / 
slob dpon dgongs su gsol / 
ji ltar sngon gyi 'phags pa dgra bcom pa de dag gis srog gcod pa spangs te / 
srog gcod pa las slar log pa de bzhin du / 
bdag ming 'di zhes bgyi bas kyang / 
dus 'di nas bzung ste / 
sang nyi ma ma shar gyi bar du srog gcod pa spangs te / 
srog gcod pa las slar log par bagyi'o // 
yan lag dang po 'dis bdag 'phags pa dgra bcom pa de dag gi bslab pa la rjes su slob bo // 
rjes su sgrub bo // 
rjes su bgyid do // 
gzhan yang sngon gyi 'phags pa dgra bcom pa de dag gis ma byin par len pa dang / 
mi tshangs par spyod pa dang / 
rdzun du smra ba dang / 
'bru'i chang dang / 
bcos pa'i chang myos par 'gyur pa / 
bag med pa'i gnas dang / 
glu gar dang / 
rol mo'i sgra dang / 
phreng ba dang / 
spos nyug pa dang / 
rgyan dang / 
kha dog 'chang ba dang / 
khri stan mthon po dang / 
khri stan chen po dang / 
dus ma yin pa'i kha zas spangs te / 
dus ma yin pa'i kha zas las slar log pa de bzhin du / 
bdag ming 'di zhes bgyi bas kyang / 
dus 'di nas bzung ste / 
sang nyi ma ma shar gyi bar du ma byin par len pa dang / 
zhes pa nas / 
slar log par bagyi'o'i bar dang / 
yan lag brgyad pa 'dis bdag 'phags pa dgra bcom pa de dag gi bslab pa la nas / 
rjes su bgyid do'i bar lan gcig barjoda nas / 
thabs legs bya'o // 
gnyis pa thob pa mi nyams par bsrung ba ni / 
bslab bya shes pa la rag las pas / 
skyabs 'gro'i bslab bya ni / 
gzhan du barjoda pa bzhin bshad nas / 
bsnyen gnas rang gi bslab bya yan lag brgyad de / 
. yang mi'am mir chags pa'i srog mi bcad cing srog chags phra mo la'ng mi 'tshe / 
gzhan gyi nor rin thang tshang bar ma zad dngos po phra mo tsam yang ma byin par mi len / 
mi tshangs par spyod pa lta ci tha na chags sred kyi gzhan gyi lus la reg pa'ng mi bya / 
mi chos bla ma'i rdzun du ma zad rtse mo'i ched du yang rdzun mi smra / 
myos bar 'gyur ba'i chang thig pa gcig yan chad mi btung / 
gar sogs phreng sogs sdoms pas gcig ste sems rgod cing lus sgeg pas brtul zhugs nyams pa'i las mi bya / 
khri stan che mtho mi brten / 
dus ma yin pa ste phyi dro'i kha zas spong ba dang brgyad po 'di bsrung dgos shing / 
.ra ma zad jo bo rje'i phyag len zas dkar gsum la brten cing sha khrag gi dri tsam yang mi brten pa dang / 
dran shes bzhin bag yod kyi slad du chab len pa sogs kyang bya bar gsungs so // 
. ltar spang bya rnams tshul bzhin du ma bsrung na sdom pa blangs kyang phan yon mi 'byung bar ston pa'i bcas pa dang 'gal ba'i nyes dmigs bsam gyis mi khyab ste / 
lung rnam 'byed las / 
gang zhig ston pa thugs rje'i bstan pa la // 
yang bar sems shing cung zad 'da' byed pa // 
. ni de las sdug basngala gzhan dbang thob // 
smig tshal bregs pas a mra'i tshal nyams bzhin // 
zhes sogs gsungs pa dang / 
tshul bzhin bsrungs pa la phan yon shin tu che ste / 
so thar gyi mdo las / 
'di ni thar pa'i grong 'jug pa'i /// 
sa skas gzhi dang 'dra bar gnas // 
zhes dang / 
}ra yang bshad pa bzhin phan yon bsam gyis mi khyab par dang ldan par 'gyur zhing / 
. yang ngo tsha khrel yod kyi bsam pa skye ba sogs dgos pa du ma dang ldan pas // 
ga mar slob dpon las blang bar bya zhing / 
bsnyen gnas kyi sdom pa ni nyin zhag gi mtha' can yin pas / 
nang par skya rengs shar ba'i tshe sdom pa gtong ba'i phyir slar yang nam bsrung bsrung gi bar bla ma las nod pa'am / 
bla ma ma 'byor na rten gyi drung du gso sbyong rang gis blang ba'i cho ga la brten nas blangs te / 
dus bzang rnams la ci nus su bslab par gyis shig / 
ces barjoda par bka' drin dran pas phyag bya'o // 
gsum pa 'thad pa bshad pa ni / 
mdzod las / 
bsnyen gnas yan lag tshang bar ni // 
dang po gzhan las nod par bya // 
zhes gsungs pas // 
ga mar rab tu byung ba'am / 
khyim pa gso sbyong la gnas pa zhig la ji srid 'tsho'i bar gyi nya stong brgyad gsum ga'i bsnyen gnas kyi sdom pa dus gcig la blangs nas / 
. phyin chad sdom pa len yul gyi gang zag ma rnyed na / 
rang nyid kyis rten gyi drung du len pa yin gyi / 
}ra gang zag las len ma myong na rten gyi drung du blangs kyang sdom pa mi skye / 
}ra len myong ba dag gis kyang bsrung rgyu'i dus tshes gang yin de la rang gis rten gyi drung du blang bar bya yis ma blangs par mi rung ngo // 
. yang len yul las rang nyid stan mtho ba dang / 
dbang po ma bsdams pa dang / 
ma gus pa dang / 
rjes zlos kha gcams pa dang / 
nyi ma shar ba dang / 
rgyan gsar du gdags pa rnams ni sdom pa skye ba'i gegs yin la / 
sang gi nyi ma shar ba / 
de'i gong du shi ba / 
log lta skyes pa / 
phul ba rnams ni sdom pa'i gtong rgyu'o // 
skye ba'i rgyu ni nges 'byung gi bsam pa'o // 
gnas pa'i thabs ni dran pa dang shes bzhin gyis bslab bya rnams legs par bsrung bar bya'o // 
sdom pa de nyid tshe gang du blangs nas bsrung ba ni slob dpon chen po tsan+d+ra go mi ltar go mi'i dge bsnyen du 'gyur ro // 
. ltar gnas skabs lha mi dang // 
mthar thug 'bras bu byang chub gsum // 
sgrub byed yan lag brgyad pa yi // 
cho ga nyung gsal 'jug bder spel // 
khyim pa rjes su 'dzin pa so so thar pa'i-sdom pa'i cho ga thar lam rab gsal zhes bya ba 'di ni / 
nye bar gnas pa o rgyan rnam grol gyis bskul ba'i ngor sh+AAkya'i dge bsnyen 'gyur med rdo rjes o rgyan smin grol gling du spel ba'o ////
